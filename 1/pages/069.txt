פורמולה 1 – ויקיפדיה
לדלג לתוכן
תפריט ראשי
תפריט ראשי
העברה לסרגל הצד
הסתרה
		ניווט
	
עמוד ראשיברוכים הבאיםשינויים אחרוניםערכים מומלציםפורטליםערך אקראידפים מיוחדים
		קהילה
	
שער הקהילהעזרהייעוץמזנוןכיכר העירחדשותלוח מודעותיצירת קשרספר אורחים
חיפוש
חיפוש
מראה
תרומה לוויקיפדיה
יצירת חשבון
כניסה לחשבון
כלים אישיים
תרומה לוויקיפדיה יצירת חשבון כניסה לחשבון
		דפים לעורכים שלא נכנסו לחשבון מידע נוסף
תרומותשיחה
תוכן עניינים
העברה לסרגל הצד
הסתרה
התחלה
1
היסטוריה
2
נהגים וקבוצות
3
המרוצים
שינוי מצב התת־פרק המרוצים
3.1
מרוצי ספרינט
4
מקצה הדירוג
שינוי מצב התת־פרק מקצה הדירוג
4.1
מקצה הדירוג למרוץ הספרינט (Sprint Shootout)
5
מהלך המרוץ
6
צמיגים ואסטרטגיות
7
המכוניות
8
טכנולוגיה ומערכות
שינוי מצב התת־פרק טכנולוגיה ומערכות
8.1
KERS
8.2
DRS
9
שיטת הניקוד
שינוי מצב התת־פרק שיטת הניקוד
9.1
טבלת הניקוד
9.1.1
שיטת הניקוד במרוץ הספרינט
9.1.2
טבלת הניקוד במרוץ הספרינט
10
שיאים
11
הזוכים באליפויות הנהגים והיצרנים
12
ראו גם
13
קישורים חיצוניים
14
הערות שוליים
מצב תוכן העניינים
פורמולה 1
112 שפות
EnglishAfrikaansAragonésالعربيةAsturianuAzərbaycancaBoarischБеларускаяБеларуская (тарашкевіца)BetawiБългарскиবাংলাBrezhonegBosanskiCatalàکوردیČeštinaЧӑвашлаCymraegDanskDeutschދިވެހިބަސްΕλληνικάEsperantoEspañolEestiEuskaraفارسیSuomiFøroysktFrançaisFryskGaeilgeGàidhligGalegoहिन्दीHrvatskiMagyarՀայերենԱրեւմտահայերէնBahasa IndonesiaInterlingueIgboIdoÍslenskaItaliano日本語JawaქართულიҚазақшаಕನ್ನಡ한국어LatinaLëtzebuergeschLimburgsLombardLietuviųLatviešuMinangkabauМакедонскиമലയാളംМонголमराठीBahasa MelayuMaltiMirandésမြန်မာဘာသာمازِرونیNāhuatlनेपाल भाषाNederlandsNorsk nynorskNorsk bokmålOccitanଓଡ଼ିଆਪੰਜਾਬੀPapiamentuPolskiپنجابیPortuguêsRumantschRomânăРусскийSicilianuScotsSrpskohrvatski / српскохрватскиSimple EnglishSlovenčinaSlovenščinaShqipСрпски / srpskiSeelterskSundaSvenskaKiswahiliதமிழ்ТоҷикӣไทยTagalogTürkçeТатарча / tatarçaУкраїнськаاردوOʻzbekcha / ўзбекчаVènetoTiếng ViệtWest-Vlams吴语Yorùbá中文閩南語 / Bân-lâm-gú粵語
עריכת הקישורים
ערךשיחה
עברית
קריאהעריכת קוד מקורעריכהגרסאות קודמות
כלים
כלים
העברה לסרגל הצד
הסתרה
		פעולות
	
קריאהעריכת קוד מקורעריכהגרסאות קודמות
		כללי
	
דפים המקושרים לכאןשינויים בדפים המקושריםקישור קבועמידע על הדףציטוט הדף הזהקבלת כתובת מקוצרתהורדת קוד QR
		הדפסה/יצוא
	
יצירת ספרהורדה כ־PDFגרסה להדפסה
		במיזמים אחרים
	
ויקישיתוףויקימסעפריט ויקינתונים
מראה
העברה לסרגל הצד
הסתרה
מתוך ויקיפדיה, האנציקלופדיה החופשית
יש לעדכן ערך זה.
ייתכן שהמידע המצוי בדף זה אינו מעודכן, אתם מוזמנים לסייע ולעדכן את הערך. אם לדעתכם אין צורך בעדכון הערך, ניתן להסיר את התבנית. ייתכן שתמצאו פירוט בדף השיחה.
עדכון
יש לעדכן ערך זה.
ייתכן שהמידע המצוי בדף זה אינו מעודכן, אתם מוזמנים לסייע ולעדכן את הערך. אם לדעתכם אין צורך בעדכון הערך, ניתן להסיר את התבנית. ייתכן שתמצאו פירוט בדף השיחה.
פורמולה 1
ענף
מרוץ מכוניות
תאריך ייסוד
1950
ארגון מפעיל
FIA
מספר מתמודדים
10 קבוצות20 נהגים
זוכה
נהגים: הולנד מקס ורסטאפןיצרנים: בריטניה מקלארן
מפעל נמוך יותר
פורמולה 2
www.formula1.com 
פורמולה 1 (באנגלית: Formula 1, או בקיצור F1) הוא סבב שנתי של מרוצי מכוניות חד-מושביות במסלולים ממוקמים ברחבי העולם. הדרישות הטכניות המתבקשות לבניית מכוניות מהוות את הרמה הגבוהה ביותר במרוצי פורמולה. בסבב שנת 2024 נערכו 24 מרוצים והתחרו בו עשר קבוצות עם שתי מכוניות כל אחת ועליהן רק ארבעה יצרני מנוע (פרארי, מרצדס, הונדה ורנו). הדרישות הטכניות נכתבות על ידי הפדרציה הבינלאומית לרכב (FIA) ומעודכנות על ידה ובהסכמתן של עשר הקבוצות המשתתפות במרוצים. בנוסף ה-FIA מפקחת על כל אחד מהמרוצים הנותנים ניקוד לעשרת הנהגים הראשונים ועל עשר הקבוצות הראשונות, מה שמאפשר להכריז בסוף הסבב על תוארי אליפות עולם שנתיים לנהגים ולקבוצות על בסיס סכום הנקודות שנאספו.
תקציבן השנתי של הקבוצות מוגבל ל-135 מיליון דולר לשנה (החל משנת 2023) ומפוקח על ידי ה-FIA. התקציב מבוסס על 21 מרוצים לעונה וגדל ב-1.8 מיליון דולר לכל מרוץ נוסף מעבר.[1]
היסטוריה[עריכת קוד מקור | עריכה]
פרק זה לוקה בחסר. אנא תרמו לוויקיפדיה והשלימו אותו. ייתכן שתמצאו פירוט בדף השיחה. 
לוגו האליפות הקודם שהיה בשימוש עד לשנת 2017
אלפא רומיאו 159, מכוניתו של חואן מנואל פנג'יו שזכה בתואר בשנת 1951
מרוץ הפורמולה 1 הראשון התקיים ב-1948, אך אליפות העולם החלה להתקיים בשנת 1950 עם 18 קבוצות בשבעה מרוצים. קבוצת פרארי היא היחידה מביניהן שעדיין מתחרה. תואר האליפות לקבוצות נוסף בשנת 1958.
נהגים וקבוצות[עריכת קוד מקור | עריכה]
הגה של מכונית פורמולה 1 של קבוצת לוטוס. על ההגה נמצאים כפתורי התפעול של המערכות השונות אותן נדרש להפעיל הנהג
בעונת 2023 השתתפו בכל מרוץ 20 נהגים המייצגים 10 קבוצות (שני נהגים בכל קבוצה). כמה מהקבוצות הן יצרניות רכב מוכרות כגון מקלארן, מרצדס או פרארי ואחרות הן קבוצות מרוץ מקצועניות כגון: ויליאמס, אסטון מרטין ורד בול רייסינג. שלוש מהקבוצות הן בריטיות, שתיים איטלקיות, אחת גרמנית, אחת צרפתית, אחת אוסטרית, אחת שווייצרית ואחת מאמריקה הצפונית. נהגים רבים באים ממדינות שונות מאלה של הקבוצה שעבורה הם נוהגים ולפיכך בטקס הענקת הגביע בסיומו של כל מרוץ מנוגנים שני המנונים: המנון מדינת האם של הקבוצה והמנון מדינת האם של הנהג. כאמור, מלבד זכיות במרוצים אינדיבידואליים הנושאות עמן יוקרה רבה הן בעבור הנהג והן בעבור קבוצתו, מתמודדים הנהגים והקבוצות על שני תארים שנתיים: תואר אליפות הנהגים, שהוא התואר הנחשב והנחשק מכולם וזוכה בו הנהג שהשיג את הניקוד המצטבר הגבוה ביותר בסיכום כל המרוצים, ותואר אליפות הקבוצות, שבו זוכה הקבוצה ששני נהגיה השיגו את הדירוג המצטבר הגבוה ביותר.
נהיגה במכונית פורמולה 1 היא משימה מורכבת. הנהגים צריכים לקבל החלטות רבות ולתפעל את הרכב ומערכות רבות בזמן קצר ובמהירות נסיעה גבוהה.[2] הנהיגה, שבמהלכה נמצאים הנהגים במצב הקרוב לשכיבה, היא גם מעמסה פיזית קשה: על הנהג מופעל עומס של 20–25 ק"ג, בעיקר על שרירי הצוואר, בעת ביצוע פנייה.[3] במהלך מרוץ מגיע הדופק הממוצע של הנהג למעל 170 פעימות בדקה והוא מאבד כ-5 ק"ג ממשקלו כתוצאה מהזעה בשל החום השורר במכונית ובתוך סרבל הנהיגה חסין האש.[3] נהגי פורמולה 1 נבחרים בקפידה על ידי הקבוצות מבין טובי הנהגים הבולטים בכל מיני מרוצי פורמולה פחות חשובים, ועם הזמן הם זוכים לחוזים שנתיים גבוהים במיוחד. בעונת 2019 הרוויחו הנהגים סכומים שבין 170 אלף דולר (אלקסנדר אלבון - טורו רוסו) לבין 57 מיליון דולר לעונה (לואיס המילטון - מרצדס).
על אף שפורמולה 1 עשוי להיראות כספורט אישי, שכן עיקר העבודה בזמן המירוץ מוטלת על הנהג, זהו למעשה ספורט קבוצתי:[4] מיומנות המכונאים בעת עצירת המכוניות ברחבת הטיפולים משפיעה על משך זמן העצירה, עבודת המהנדסים קובעת את ביצועי הרכב ולהחלטות מנהלי הקבוצות, כמו תזמון הכניסה לרחבת הטיפולים ואסטרטגיית המרוץ, ישנה חשיבות מכרעת גם כן. בנוסף, לעיתים נותנים מנהלי הקבוצה הוראות קבוצתיות לנהגיהם. למשל, קבוצה עשויה להורות לנהג השני שלה לאפשר לנהג הבכיר בקבוצה לעוקפו. לאחר עונת 2002 נאסרו הוראות קבוצתיות, אך בעונת 2011 האיסור בוטל. התנגדות להוראות הקבוצתיות מסוג זה עלה לפעמים לנהג שקיבל אותן ביוקר עד כדי כך שהיו מקרים בהם הנהג איבד את תמיכתה של קבוצתו להמשך העונה.
המרוצים[עריכת קוד מקור | עריכה]
   מדינות המארחות פורמולה   מדינות שאירחו מרוצי פורמולה 1 בעבר 
מרוצי פורמולה 1 מתקיימים במהלך סופי שבוע לאורך השנה, על פי רוב בהפרש של שבועיים זה מזה כאשר בשנים האחרונות המרוץ הראשון מתקיים בחודש מרץ והאחרון בחודש נובמבר. ביום שישי הפותח את סוף השבוע של המרוץ נערכים שני מקצי אימון המהווים עבור הנהגים והקבוצות הכנה לקראת המרוץ. מקצה אימון נוסף מתקיים ביום שבת בבוקר. לתוצאות של מקצי האימון אין השפעה על המרוץ עצמו או על המאבק על אליפויות הנהגים והיצרנים. ביום שבת נערך מקצה הדירוג שעל פיו נקבע סדר הזינוק במרוץ עצמו, שנערך ביום ראשון.
אירוח מרוץ פורמולה 1 נחשב ליוקרתי ביותר וערים בעולם משקיעות כסף רב בהקמת מסלול מרוצים ופיתוח תשתיות על מנת לזכות באפשרות לארח את אחד ממעט המרוצים המתקיימים בכל עונה.[5] בנוסף, על הערים המארחות לשלם לפורמולה 1 דמי אירוח שנתיים, כאשר הסכום השנתי הממוצע שמשלמות הערים המארחות עומד על 29 מיליון דולר.[5]
מספר שיא של מרוצים התקיים בעונת 2024, בה נערכו 24 מרוצים. המרוצים מתקיימים במדינות שונות על פני ארבע יבשות (כך למשל בעונת 2011 התקיימו תשעה מרוצים באירופה, שישה במזרח אסיה לרבות מרוץ שהתקיים בפעם הראשונה בהודו, אחד באוסטרליה, אחד בקנדה, אחד בברזיל ושניים במזרח התיכון – בבחריין ובאבו דאבי). בשנת 2012 צורף מרוץ חדש בארצות הברית באוסטין, בירת טקסס, ובשנת 2014 התקיים לראשונה מרוץ ברוסיה.
בכמה מן המסלולים המרוץ מתקיים שנים רבות ברציפות ולעומתם כמה מן המסלולים הם חדשים וצורפו למפת התחרויות רק בשנים האחרונות. רוב המסלולים נבנו במיוחד למרוצי מכוניות אולם ישנם כמה מסלולי רחובות שבהם המרוץ מתקיים ברחובות ערים (גרנד פרי מונקו הוא המפורסם שבהם).
החל משנת 1999 הונהג באופן קבוע בסבב מרוצי הפורמולה 1 מרוץ הגרנד פרי האירופי, אשר לרוב התקיים במסלול נורבורגרינג בגרמניה (12 פעמים), ומדי פעם גם בערים אירופיות אחרות כגון ולנסיה. בשנת 2012 הוצא מרוץ זה מן הסבב והוחזר שוב בעונת 2016 כאשר העיר באקו נבחרה לארח את המרוץ.
מרוצי ספרינט[עריכת קוד מקור | עריכה]
החל משנת 2021 נערכים במספר סופי שבוע לאורך השנה מרוצי ספרינט במסגרת אירוע סוף השבוע של המרוץ (בשנים 2021 ו־2022 נערכו שלושה מרוצי ספרינט, וב- 2023 נערכו שישה). מרוץ ספרינט נמשך 30 דקות בלבד ומזכה את שמונת הזוכים ממנצח המרוץ ועד לנהג שהגיע למקום השמיני במספר קטן יותר של נקודות לעומת הניקוד המוענק במרוץ המרכזי.
סוף שבוע שבו מתקיים אירוע ספרינט מתנהל באופן שונה מסוף שבוע רגיל כאשר ביום שישי נערך מקצה אימון אחד, ולאחריו נערך באותו היום מקצה הדירוג למרוץ המרכזי של יום ראשון. למחרת, בשבת, נערך מקצה דירוג למרוץ הספרינט במקום מקצה האימון השני, ומאוחר יותר באותו היום נערך מרוץ הספרינט. ביום ראשון, נערך המרוץ המרכזי כרגיל.
מקצה הדירוג[עריכת קוד מקור | עריכה]
המכוניות מוכנות להזנקה על פי הסדר שהשיגו במקצה הדירוג
בשל רוחבם המוגבל של מסלולי המרוצים, לא ניתן להזניק את כל המכוניות בקו אחד. לפיכך הזינוק במרוץ נעשה כאשר המכוניות עומדות בשני טורים כאשר כל אחת מהמכוניות בטור הראשון (מכוניות מספר 1, 3, 5 וכו') מקדימה מעט את המכונית שבטור השני (מכוניות מספר 2, 4, 6 וכו'). סדר המכוניות בעת הזינוק נקבע על פי תוצאות מקצה הדירוג שנערך ביום שבת. מקצה הדירוג הוא למעשה מרוץ נגד השעון ובמהלכו מנסה כל נהג להשלים הקפה של המסלול בזמן המהיר ביותר.
חוקי מקצה הדירוג השתנו במהלך השנים. בעונת 2006 הופעלה לראשונה שיטת הנוקאאוט. על פי שיטה זו מקצה הדירוג מחולק לשלושה חלקים ובסיומו של כל אחד מהם מודחים מהשתתפות בחלק הבא הנהגים שביצעו את ההקפות האיטיות ביותר. מאז אומצה שיטה זו הוכנסו בה שינויים מעטים, בעיקר במשך הזמן של כל אחד מהחלקים ובמספר המנופים בכל חלק, והיא עודנה בשימוש עד היום.
נכון לעונת 2014 החלק הראשון של מקצה הדירוג נמשך 18 דקות ובסופו ממשיכות 16 המכוניות שקבעו את זמני ההקפה המהירים ביותר. יתר המכוניות מנופות מהמשך מקצה הדירוג ומקומן בזינוק נקבע למקום ה-17 ואילך, על פי תוצאותיהן. לאחר הפסקה של חמש דקות מתחיל החלק השני שנמשך חמש עשרה דקות ואחריו מנופות שש מכוניות נוספות שקבעו את הזמן האיטי ביותר והן מזנקות מהמקומות 11 עד 16. לאחר עוד חמש דקות הפסקה מתחיל החלק האחרון שנמשך 12 דקות ובסופו נקבע מיהו הנהג שיזנק מהעמדה הראשונה ("פול פוזישן"), ומה יהיה סדר תשעת הנהגים שידורגו אחריו.
בכל אחד משלושת החלקים של מקצה הדירוג כל נהג רשאי לבצע כמה הקפות שירצה במסגרת הזמן המוקצב. ניתן לסיים הקפה לאחר תום הזמן, אך זאת בתנאי שההקפה החלה לפני שהזמן תם. החל מעונת 1996 הונהג "חוק 107%" שעל פיו נהג שהזמן שקבע במקצה הדירוג איטי מ-107% מהזמן של הנהג המהיר ביותר, לא יוכל להשתתף במרוץ למעט סיבות מיוחדות.
למיקום בתחילת המרוץ יש חשיבות רבה בכל המרוצים ובפרט במסלולים שבהם קשה לבצע עקיפות במהלך המרוץ.
מקצה הדירוג למרוץ הספרינט (Sprint Shootout)[עריכת קוד מקור | עריכה]
מקצה הדירוג למרוץ הספרינט נערך באותה שיטת נוקאאוט בה נערך מקצה הדירוג של המרוץ המרכזי, בהבדל העיקרי של זמן קצר יותר המוקצה לכל חלק משלושת חלקי המקצה. (12, 10 ו- 8 דקות בהתאמה לחלקים הראשון, השני והשלישי - במקום 18, 15 ו־12 דקות בהתאמה).
מהלך המרוץ[עריכת קוד מקור | עריכה]
מכונית בטיחות נוסעת לפני מכוניתו של פליפה מאסה במרוץ שנערך בברזיל בשנת 2006
בכל מרוץ נקבע מספר אחר של הקפות מסלול שהמתחרים חייבים להשלים והוא נקבע בין השאר על פי אורך המסלול. מיקומו הסופי של כל נהג נקבע על פי המשתנים האלה: מיקומו בזינוק ויכולת הזינוק שלו; מהירותו במהלך המרוץ ויכולתו לעקוף מכוניות איטיות יותר או למנוע ממכוניות מהירות יותר מלעקוף אותו (ישנם כללים המסדירים את המותר והאסור בתמרוני עקיפה ובתמרוני מניעת עקיפה); הצלחתו של הנהג להימנע מתקלה טכנית, ממעורבות בתאונה או מהפרת כללי התחרות שעלולה לעלות לו בסנקציות במהלך המרוץ או אחריו; מהירות החלפת הצמיגים ברחבת הטיפולים (Pit stop) ובחירת אסטרטגיה נכונה בכל הקשור לבחירת צמיגים והחלפתם.
במקרה שמתרחשת תאונה או תקלה טכנית שגורמת למכונית או לחלקי מכונית להישאר על המסלול באופן שעלול לסכן את שאר הנהגים - מוזנקת מכונית הבטיחות. מכונית הבטיחות נוסעת במהירות איטית יותר מהמהירות התחרותית של המכוניות על מנת לאפשר למרשלים לסלק את המפגע. ברגע שהדבר קורה, מכונית הבטיחות יוצאת מן המסלול והמכוניות חוזרות להתחרות במהירות תחרותית. בזמן הנסיעה מאחורי מכונית הבטיחות אסור לנהגים לעקוף זה את זה. בעוד שבמהלך התחרות עשויים להיווצר פערים גדולים מאוד בין המכונית הראשונה לאחרונה, ולעיתים רבות המכוניות שבראש הטור "מדביקות" את אלו שבסופו (כלומר משיגות אותן בהקפה שלמה - במקרה כזה המכוניות האיטיות יותר מחויבות לתת למכוניות המהירות יותר לעקוף אותן), הרי שהזנקה של מכונית הבטיחות מצמצמת את הפערים בין המכוניות ובמידת מה אף עשויה לפתוח את המרוץ מחדש שכן מיד לאחר עזיבתה את המסלול נוצר מצב הדומה לזינוק מבחינת הפער הקטן בין המכוניות.
צמיגים ואסטרטגיות[עריכת קוד מקור | עריכה]
מרכז שליטה טיפוסי ממנו מתקיים הקשר בין מנהלי הקבוצות והאסטרטגים לבין הנהגים והמהנדסים שלהם במהלך המרוץ
אחד המשתנים הקובעים את מיקומו הסופי של כל נהג הוא אסטרטגיית החלפת הצמיגים של קבוצתו (בעבר התייחסה האסטרטגיה גם לתדלוק במהלך המרוץ, אולם מאז 2010 המכוניות אינן מתדלקות במהלך המרוץ). בכל מרוץ רגיל, כלומר כזה שבמהלכו לא יורד גשם, יצרנית הצמיגים פירלי מספקת לכל המכוניות צמיגים בשלוש דרגות רכּוּת מתוך 6 (C0–C5 כאשר C0 הם הכי קשים ו-C5 הכי רכים).[6] כל נהג מחויב להשתמש בלפחות שני צמיגים בעלי דרגות רכות שונות, כלומר חייב לבצע לפחות עצירה אחת להחלפת צמיגים. הנהגים והאחראים על האסטרטגיה בכל קבוצה צריכים להחליט באילו צמיגים להתחיל את המרוץ ובאיזה שלב במרוץ להחליף את הצמיגים. בדרך כלל הצמיגים הרכים יותר הם מהירים יותר אולם גם נשחקים בקלות רבה יותר מהצמיגים הקשים. עם זאת, ביצועי הצמיגים משתנים ממסלול למסלול, ממכונית למכונית, ממזג אוויר אחד למשנהו וכן במהלך המרוץ עצמו ולא תמיד ניתן לחזות כיצד ישפיע צמיג רך או קשה יותר על ביצועי המכונית.
כל הנהגים רשאים לבחור באילו צמיגים הם יתחילו את המרוץ. הצלחת האסטרטגיה תלויה בכמה גורמים. בראש ובראשונה - שאלת ביצועי הצמיגים החדשים בהשוואה לצמיגים של יתר המכוניות. צמיגים חדשים שמתבררים כמהירים יותר יסייעו למי שהחליף צמיגים מוקדם ואילו צמיגים חדשים שמתבררים כאיטיים יותר יסייעו למי שיחליף צמיגים מאוחר יותר במהלך המרוץ.
עם זאת, יש גם משתנים אחרים. כך למשל נהג שיצא להחליף צמיגים בשלב מוקדם של המרוץ עלול להיתקע מאחורי מכוניות איטיות יותר שעקפו אותו בזמן החלפת הצמיגים. מצד שני, יש סיכונים גם בהחלפת צמיגים בשלב מאוחר יותר של המרוץ, למשל במקרה שמתרחשת תאונה ומכונית הבטיחות מוזנקת, הפער בין המכוניות (לרבות הפער שנוצר בין נהג שעדיין לא החליף צמיגים לנהגים מאחוריו שכבר החליפו צמיגים) יימחק וכאשר מכונית הבטיחות תחזור והנהג ייצא להחליף צמיגים - הנהגים שאחריו יוכלו לעקוף אותו (כדי להימנע ממצב זה על נהג שלא החליף צמיגים להיכנס להחליפם מיד כשמודיעים על הזנקת מכונית הבטיחות, לפני שהפער מתחיל להצטמצם). במקרה של מרוץ גשום, רשאים הנהגים להשתמש בעוד שני סוגי צמיגים מיוחדים לגשם שמפחיתים את סכנת ההחלקה אך גם מאטים את מהירות המכונית. כל אחד מן הצמיגים האלה מתאים לכמות מים שונה על המסלול וגם במקרה זה קשה מאוד לחזות אילו צמיגים יתאימו למסלול בכל רגע. עובדה זו, נוסף על תאונות שהן תוצאה של מסלול חלק, הופכת מרוצים שנערכים בגשם לבלתי צפויים במיוחד.
המכוניות[עריכת קוד מקור | עריכה]
מקס ורסטאפן נוהג במכונית הרד בול רייסינג RB19 בגרנד פרי אוסטריה 2023.
חלק עיקרי בהצלחת הקבוצה ונהגיה הוא מכונית המרוץ שבה הנהגים מתחרים. את המכונית מתכננת ומייצרת הקבוצה (למעט המנוע, שנקנה מוכן מאחת מיצרניות המנועים של התחרות) בהתאם לרגולציות ותקנות של ה-FIA וליגת פורמולה 1 (כגון התאמה לכללים, מפרט בטיחות, תאימות עם מערכות כלליות כגון הצמיגים, מידות, משקל מינימלי ועוד). חלק הארי מתקציב הקבוצה מושקע בתכנון ופיתוח המכוניות, כאשר כלי עיקרי הוא שימוש בסימולטורים (הדמיות מחשב) מאחר שלפי התקנות מספר השעות המוקצה למנהרת רוח וניסויים "רטובים" מוגבל על מנת למנוע פער גדול מידי בין הקבוצות העשירות והחזקות לקבוצות הקטנות יותר. את המכונית ניתן לשפר ולשדרג במהלך העונה, בהתבסס על הניסיון במרוצים. אפשרות זו נותנת לקבוצות שפתחו לא טוב את העונה הזדמנות להשתפר ולתקן ולהדביק את הפער מול הקבוצות המובילות, דבר שמוסיף תחרות ומתח לליגה. לפני כל מרוץ, צוות המהנדסים והמכונאים מתאימים את המכונית לנהג ולמסלול שבו הם מתחרים. במקצי האימונים אוספים המהנדסים מידע טכני רב על התנהגות המכונית במסלול ולפי מידע זה מבצעים את ההתאמות. את המכוניות נהוג לצבוע בצבעי הקבוצה (כדי שיהיה קל לזהותהן במסלול המרוצים) ולקשט בפרסומות רבות של הספונסרים, נותני החסות והמפרסמים של הקבוצה.
טכנולוגיה ומערכות[עריכת קוד מקור | עריכה]
KERS[עריכת קוד מקור | עריכה]
בעונת 2009[7] הותר לראשונה השימוש במערכת KERS (באנגלית: Kinetic Energy Recovery System), מערכת המאפשרת שימור של אנרגיה קינטית הנוצרת בעת בלימה. אנרגיה זו מאוחסנת
בתוך סוללות חשמליות המאפשרות שימוש בה מאוחר יותר תחת האצות. שיטה נוספת לאחסון אנרגיה היא שיטה מכנית דרך גלגל תנופה, אולם מערכת בשיטה זו אינה בשימוש בפורמולה 1. הקבוצה היחידה אשר פיתחה מערכת כזאת הייתה קבוצת ויליאמס F1, אולם גם היא זנחה זאת בסופו של דבר. יתרונות מערכת KERS הם תוספת כוח למנוע ושיפור בביצועי המכונית, וחיסכון בדלק על ידי ניצול מרבי של אנרגיה. אולם לצד כל זאת ישנו גם חיסרון הנובע מן התוספת למשקל לרכב אשר נגרם כתוצאה מהתקנתה של המערכת. תקנות ה-FIA לעונת 2009 הגבילו את הקבוצות וחייבו אותן להשתמש במערכת האוצרת בתוכה אנרגיה שאינה עולה על 80 כ"ס (60 קילוואט). בעונת 2010 הותר עדיין השימוש במערכת KERS אך הקבוצות המתחרות הסכימו בינן שלא להשתמש בה. לעונת 2011 הוסכם כי השימוש במערכת יתאפשר שוב, אולם שלוש קבוצות בחרו שלא להשתמש במערכת.[8] בעונת 2014 הותר השימוש באנרגיה השווה ל-160 כ"ס (120 קילוואט) בכל הקפה אחת, זאת כדי לאזן את הירידה הצפויה בביצועי מכוניות הפורמולה 1 עקב המעבר ממנועי 8 ל-6 צילינדרים.[9]
DRS[עריכת קוד מקור | עריכה]
בעונת 2011 הותר בפורמולה 1 השימוש במערכת להפחתת כוח גרר או בקיצור DRS (באנגלית: Drag Reduction System). מערכת זו משמשת ככלי עזר אווירודינמי לנהג ומאפשרת לו להשיג מהירות שיא בניסיונו לעקוף את הנהג שלפניו. מערכת ה-DRS מופעלת על ידי פתיחת הכנף האחורית, דבר אשר גורם למעבר חלק של זרם האוויר דרכה, מפחית את כוח הגרר המופעל על המכונית ומאפשר לה לנוע מהר יותר. כאשר הנהג לוחץ על דוושת הבלם הכנף האחורית נסגרת שוב. על פי הערכות ה-FIA מערכת ה-DRS מאפשרת תוספת של 10–12 קמ"ש למהירות המכונית.[10] במהלך ימי האימונים ובמקצי הדירוג, יש באפשרות הנהגים להשתמש במערכת ה-DRS ללא הגבלה, אולם במהלך מרוץ ישנן הגבלות כגון[11]: החובה על הנהג העוקף להיות במרחק של לא יותר משנייה אחת מהנהג הנעקף בנקודת מדידה מוגדרת (לעזרת הנהגים קיימת נורה בלוח המחוונים אשר נדלקת לאישור), החובה להשתמש ב-DRS רק באזורי ההפעלה המותרים (activation zone) לכך (בדרך כלל בישורות המסלולים), הפעלת המערכת אסורה בשתי ההקפות הראשונות של המרוץ ובשתיים שלאחר ירידת מכונית הבטיחות מן המסלול, ההפעלה אסורה תחת הנפת דגל צהוב כאשר באפשרות מנהל המרוץ לאסור את השימוש במערכת עקב תנאי מרוץ מסוכנים כגון מזג אוויר סוער או פסולת על המסלול.
שיטת הניקוד[עריכת קוד מקור | עריכה]
 ערך מורחב – שיטת הניקוד בפורמולה 1
שיטת הניקוד באליפות השתנתה מספר פעמים במהלך השנים. השינוי האחרון בוצע בעונת 2010. שיטת חלוקת הנקודות זהה לאליפות הנהגים ולאליפות היצרנים. עשרת הנהגים המדורגים ראשונים בכל מרוץ זוכים בנקודות, כאשר הנהג המנצח זוכה ב-25 נקודות. נהגים נכללים בדירוג בתנאי שהשלימו לפחות 90% מהמרחק במרוץ, כך שנהג יכול לזכות בנקודות גם אם פרש לפני סיום המרוץ.[12] החל מעונת 2019 מוענקת נקודת בונוס לנהג שקובע את זמן ההקפה המהירה בכל מרוץ, בתנאי שהוא נכלל בין עשרת המסיימים הראשונים.[13]
אם המרוץ מופסק לפני שהנהגים הצליחו להשלים 75% מהמרחק הכולל, כל נהג זוכה לחצי מכמות הנקודות. במהלך השנים חולקו חצי מכמות הנקודות בשישה מרוצים שונים. הפעם האחרונה שבה התרחש הדבר הייתה בגרנד פרי בלגיה בעונת 2021, אז הופסק המרוץ לאחר 3 הקפות (במקום 44) בשל גשם כבד.[14] בעקבות האירוע שונו הכללים במקרה שהמרוץ מופסק לפני תום הזמן שנקבע מראש.
טבלת הניקוד[עריכת קוד מקור | עריכה]
מיקום
1
2
3
4
5
6
7
8
9
10
הקפה מהירה
נקודות
25
18
15
12
10
8
6
4
2
1
1
שיטת הניקוד במרוץ הספרינט[עריכת קוד מקור | עריכה]
הנהג המנצח במרוץ הספרינט זוכה ב-8 נקודות, ואחריו זוכים הנהגים מהמקום השני עד השמיני בנקודה אחת פחות כל אחד בהתאמה.
טבלת הניקוד במרוץ הספרינט[עריכת קוד מקור | עריכה]
מיקום
1
2
3
4
5
6
7
8
נקודות
8
7
6
5
4
3
2
1
שיאים[עריכת קוד מקור | עריכה]
רשימת השיאים, נכון לנובמבר 2024.
מיכאל שומאכר אלוף העולם 7 פעמים
זוכים באליפות הנהגים
נהג
מס' אליפויות
גרמניה מיכאל שומאכר
7
בריטניה לואיס המילטון
7
ארגנטינה חואן מנואל פנג'יו
5
צרפת אלן פרוסט
4
גרמניה סבסטיאן פטל
4
הולנד מקס ורסטאפן
4
אוסטרליה ג'ק ברבהאם
3
בריטניה ג'קי סטיוארט
3
אוסטריה ניקי לאודה
3
ברזיל נלסון פיקה
3
ברזיל איירטון סנה
3
זוכים באליפות היצרנים
קבוצה
מס' אליפויות
איטליה פרארי
16
בריטניה ויליאמס
9
בריטניה מקלארן
9
גרמניה מרצדס
8
בריטניה לוטוס
7
אוסטריה רד בול רייסינג
6
ניצחונות לנהג
נהג
מס' ניצחונות
בריטניה לואיס המילטון
105
גרמניה מיכאל שומאכר
91
הולנד מקס ורסטאפן
62
גרמניה סבסטיאן פטל
53
צרפת אלן פרוסט
51
ברזיל איירטון סנה
41
ספרד פרננדו אלונסו
32
בריטניה נייג'ל מנסל
31
פודיומים לנהג[15]
נהג
מס' פודיומים
בריטניה לואיס המילטון
202
גרמניה מיכאל שומאכר
155
גרמניה סבסטיאן פטל
122
הולנד מקס ורסטאפן
112
צרפת אלן פרוסט
106
ספרד פרננדו אלונסו
106
פינלנד קימי רייקונן
103
ברזיל איירטון סנה
80
ברזיל רובנס באריקלו
68
בריטניה דייוויד קולטהרד
62
ברזיל נלסון פיקה
60
תארים רצופים לנהג: מיכאל שומאכר – חמישה (2000–2004)
תארים רצופים לקבוצה: מרצדס – 8 (2014–2021)
הנהג האלוף הצעיר ביותר: סבסטיאן פטל - בן 23 שנים ו-134 ימים בעונת 2010
הנהג האלוף המבוגר ביותר: חואן מנואל פנג'יו - בן 46 שנים ו-41 ימים בעונת 1957
הנהג הצעיר ביותר שניצח במרוץ: מקס ורסטאפן - בן 18 שנים ו-228 ימים ב-15 במאי 2016
הנהג שזכה הכי הרבה מרוצים בעונה: מקס ורסטאפן - 19 בעונת 2023
התפתחות מכוניות פורמולה 1 לאורך השנים כפי שבאה לידי ביטוי במכוניות של קבוצת פרארי:
1951
1964
1971
1980
1987
1990
2001
2013
2020
הזוכים באליפויות הנהגים והיצרנים[עריכת קוד מקור | עריכה]
בפורמולה 1 נערכת אליפות נהגים ואליפות יצרנים. באליפות הנהגים זוכה הנהג הצובר את מירב הנקודות במרוצי העונה. באליפות היצרנים צוברת קבוצה בכל מרוץ את הנקודות של כל נהגיה, אך עד 1979 היו נצברות נקודות רק לנהג הראשון בקבוצה. כל צירוף של יצרן שילדה ויצרן מנוע נחשב כ-"יצרן", כלומר, גם אם יצרן מנוע מספק מנועים לשתי קבוצות, נקודותיהן אינן מסוכמות ביחד.
שנה
נהג אלוף
קבוצת יצרן אלופה
1950
איטליה ג'וזפה פארינה (קבוצת אלפא רומיאו)
לא התקיימה
1951
ארגנטינה חואן מנואל פנג'יו (קבוצת אלפא רומיאו)
1952
איטליה אלברטו אסקרי (פרארי)
1953
איטליה אלברטו אסקרי (פרארי)
1954
ארגנטינה חואן מנואל פנג'יו (קבוצות מזראטי/מרצדס)
1955
ארגנטינה חואן מנואל פנג'יו (קבוצת מרצדס)
1956
ארגנטינה חואן מנואל פנג'יו (פרארי)
1957
ארגנטינה חואן מנואל פנג'יו (קבוצת מזראטי)
1958
בריטניה מייק הות'ורן (פרארי)
בריטניה ואנוול
1959
אוסטרליה ג'ק ברבהאם
בריטניה קופר-קליימקס
1960
אוסטרליה ג'ק ברבהאם
בריטניה קופר-קליימקס
1961
ארצות הברית פיל היל
איטליה פרארי
1962
בריטניה גרהאם היל
בריטניה BRM
1963
בריטניה ג'ים קלארק
בריטניה לוטוס-קליימקס
1964
בריטניה ג'ון סורטיס
איטליה פרארי
1965
בריטניה ג'ים קלארק
בריטניה לוטוס-קליימקס
1966
אוסטרליה ג'ק ברבהאם
בריטניה ברבהאם-רפקו
1967
ניו זילנד דני האלם
בריטניה ברבהאם-רפקו
1968
בריטניה גרהאם היל
בריטניה לוטוס-פורד
1969
בריטניה ג'קי סטיוארט (דגם MS80)
צרפת מאטרה-פורד
1970
אוסטריה יוכן רינדט
בריטניה לוטוס-פורד
1971
בריטניה ג'קי סטיוארט
בריטניה טירל-פורד
1972
ברזיל אמרסון פיטיפלדי
בריטניה לוטוס-פורד
1973
בריטניה ג'קי סטיוארט (קבוצת טירל-פורד)
בריטניה לוטוס
1974
ברזיל אמרסון פיטיפלדי
בריטניה מקלארן-פורד
1975
אוסטריה ניקי לאודה
איטליה פרארי
1976
בריטניה ג'יימס האנט (קבוצת מקלארן)
איטליה פרארי
1977
אוסטריה ניקי לאודה
איטליה פרארי
1978
ארצות הברית מריו אנדרטי
בריטניה לוטוס-פורד
1979
דרום אפריקה (1928–1994) ג'ודי שכטר
איטליה פרארי
1980
אוסטרליה אלן ג'ונס
בריטניה ויליאמס F1-פורד
1981
ברזיל נלסון פיקה (קבוצת ברבהאם)
בריטניה ויליאמס F1-פורד
1982
פינלנד קקה רוזברג (קבוצת ויליאמס F1)
איטליה פרארי
1983
ברזיל נלסון פיקה (קבוצת ברבהאם)
איטליה פרארי
1984
אוסטריה ניקי לאודה
בריטניה מקלארן-TAG
1985
צרפת אלן פרוסט
בריטניה מקלארן-TAG
1986
צרפת אלן פרוסט (קבוצת מקלארן)
בריטניה ויליאמס F1-הונדה
1987
ברזיל נלסון פיקה
בריטניה ויליאמס F1-הונדה
1988
ברזיל איירטון סנה
בריטניה מקלארן-הונדה
1989
צרפת אלן פרוסט
בריטניה מקלארן-הונדה
1990
ברזיל איירטון סנה
בריטניה מקלארן-הונדה
1991
ברזיל איירטון סנה
בריטניה מקלארן-הונדה
1992
בריטניה נייג'ל מנסל
בריטניה ויליאמס F1-רנו
1993
צרפת אלן פרוסט
בריטניה ויליאמס F1-רנו
1994
גרמניה מיכאל שומאכר (קבוצת בנטון)
בריטניה ויליאמס F1-רנו
1995
גרמניה מיכאל שומאכר
בריטניה בנטון-רנו
1996
בריטניה דיימון היל
בריטניה ויליאמס F1-רנו
1997
קנדה ז'אק וילנב
בריטניה ויליאמס F1-רנו
1998
פינלנד מיקה האקינן
בריטניה מקלארן-מרצדס
1999
פינלנד מיקה האקינן (קבוצת מקלארן)
איטליה פרארי
2000
גרמניה מיכאל שומאכר
איטליה פרארי
2001
גרמניה מיכאל שומאכר
איטליה פרארי
2002
גרמניה מיכאל שומאכר
איטליה פרארי
2003
גרמניה מיכאל שומאכר
איטליה פרארי
2004
גרמניה מיכאל שומאכר
איטליה פרארי
2005
ספרד פרננדו אלונסו
צרפת רנו
2006
ספרד פרננדו אלונסו
צרפת רנו
2007
פינלנד קימי רייקונן
איטליה פרארי
2008
בריטניה לואיס המילטון (קבוצת מקלארן-מרצדס)
איטליה פרארי
2009
בריטניה ג'נסון באטן
בריטניה בראון GP
2010
גרמניה סבסטיאן פטל
אוסטריה רד בול רייסינג
2011
גרמניה סבסטיאן פטל
אוסטריה רד בול רייסינג
2012
גרמניה סבסטיאן פטל
אוסטריה רד בול רייסינג
2013
גרמניה סבסטיאן פטל
אוסטריה רד בול רייסינג
2014
בריטניה לואיס המילטון
גרמניה מרצדס
2015
בריטניה לואיס המילטון
גרמניה מרצדס
2016
גרמניה ניקו רוזברג
גרמניה מרצדס
2017
בריטניה לואיס המילטון
גרמניה מרצדס
2018
בריטניה לואיס המילטון
גרמניה מרצדס
2019
בריטניה לואיס המילטון
גרמניה מרצדס
2020
בריטניה לואיס המילטון
גרמניה מרצדס
2021
הולנד מקס ורסטאפן (קבוצת רד בול)
גרמניה מרצדס
2022
הולנד מקס ורסטאפן
אוסטריה רד בול רייסינג
2023
הולנד מקס ורסטאפן
אוסטריה רד בול רייסינג
2024
הולנד מקס ורסטאפן (קבוצת רד בול)
בריטניה מקלארן
ראו גם[עריכת קוד מקור | עריכה]
מנצחי מרוצים בפורמולה 1
מנצחי מרוצי ספרינט בפורמולה 1
שיטת הניקוד בפורמולה 1
מספרי נהגים בפורמולה 1
תוכנית השלבים הגלובלית
קישורים חיצוניים[עריכת קוד מקור | עריכה]
 מדיה וקבצים בנושא פורמולה 1 בוויקישיתוף
 אתר האינטרנט הרשמי של פורמולה 1 (באנגלית)
 פורמולה 1, ברשת החברתית פייסבוק
 פורמולה 1, ברשת החברתית אקס (טוויטר)
 פורמולה 1, ברשת החברתית אינסטגרם
 פורמולה 1, ברשת החברתית טיקטוק
 פורמולה 1, סרטונים בערוץ היוטיוב
nrg מעריב, פרויקט מיוחד: קיצור תולדות הפורמולה 1, באתר nrg‏, 28 במרץ 2009
עמית לוינטל, מהיר ועצבני 1, באתר ישראל היום, 22 באוקטובר 2010
שחר סמוחה, ‏הדו-קרב האחרון, באתר ‏מאקו‏, 12 בדצמבר 2021
 אוסטין קאר, בלומברג ביזנסוויק, לחמם את מנועי ההכנסות, פורמולה 1 מגלה את אמריקה, באתר TheMarker‏, 21 ביוני 2022
הערות שוליים[עריכת קוד מקור | עריכה]
^ Brett Knight, A New Budget Cap Gave Small Teams A Reason To Stay In Formula 1. They’re Thinking Much Bigger., Forbes (באנגלית)
^ בראד ספרג'ן, פורמולה 1: לוחצים להם על כל הכפתורים, באתר הארץ, 11 באפריל 2011
^ 1 2 חיים זרזר, נהג פורמולה 1: האתלט המושלם מאחורי ההגה, באתר ynet, 16 באפריל 2011
^ שחר הזלקורן, להצלחה אבות רבים, בפורמולה 1 גם לכישלון, באתר הארץ, 9 באוקטובר 2006
^ 1 2 ניצן פלד, הנישה תנצח את המיתון, באתר כלכליסט, 15 בנובמבר 2011
^ צמיגים וגלגלים באתר פירלי
^ "Formula 1 bosses confirm engines will not change until 2014" (באנגלית בריטית). 2011-06-29. נבדק ב-2019-03-18.
^ Ovidiu Panzariu, Team Lotus, Virgin, HRT F1 to Start 2011 Without KERS, autoevolution, ‏2011-01-28 (באנגלית)
^ Power unit and ERS, Formula 1® - The Official F1® Website (באנגלית)
^ karenunchained, Drag Reduction System (DRS), GRID of SPORTS, ‏2013-06-09 (באנגלית)
^ Drag Reduction System, Formula 1® - The Official F1® Website (באנגלית)
^ Points, classification and race distance
^ Bonus point to be awarded for fastest lap in 2019, Formula1.com, 11 March 2019
^ Classy Button wins abandoned race, BBC, 5 April 2009
^ פודיום הוא זכייה באחד משלושת המקומות הראשונים במרוץ.
עונות פורמולה 1
1950 • 1951 • 1952 • 1953 • 1954 • 1955 • 1956 • 1957 • 1958 • 1959 • 1960 • 1961 • 1962 • 1963 • 1964 • 1965 • 1966 • 1967 • 1968 • 1969 • 1970 • 1971 • 1972 • 1973 • 1974 • 1975 • 1976 • 1977 • 1978 • 1979 • 1980 • 1981 • 1982 • 1983 • 1984 • 1985 • 1986 • 1987 • 1988 • 1989 • 1990 • 1991 • 1992 • 1993 • 1994 • 1995 • 1996 • 1997 • 1998 • 1999 • 2000 • 2001 • 2002 • 2003 • 2004 • 2005 • 2006 • 2007 • 2008 • 2009 • 2010 • 2011 • 2012 • 2013 • 2014 • 2015 • 2016 • 2017 • 2018 • 2019 • 2020 • 2021 • 2022 • 2023 • 2024 • 2025
בקרת זהויות 
BnF: cb12002946q (data)
GND: 4267570-4
LCCN: nb2012002495
NDL: 00960053
VIAF: 245922962
 WorldCat (עם VIAF): 245922962
אוחזר מתוך "https://he.wikipedia.org/w/index.php?title=פורמולה_1&oldid=40710498"
קטגוריות: פורמולה 1תחרויות ספורט מוטוריאליפויות עולםקטגוריות מוסתרות: דפים שמשתמשים בהרחבה JsonConfigויקיפדיה: עדכון - ספורטויקינתונים - השוואת ערכים: מתאיםויקינתונים - השוואת ערכים: מתאים: תאריך הקמה או יצירהויקינתונים - השוואת ערכים: מתאים: מארגןויקינתונים - השוואת ערכים: חסרויקינתונים - השוואת ערכים: חסר: ענף ספורטויקיפדיה: השלמה - ספורטדפים עם תבנית הפניה לערך מורחב ותבנית להשליםויקינתונים - השוואת ערכים: לא מתאיםויקינתונים - השוואת ערכים: לא מתאים: אתר רשמיערכים עם קישורי רשת חברתיתויקיפדיה: ערכים עם מזהה BNFויקיפדיה: ערכים עם מזהה GNDויקיפדיה: ערכים עם מזהה LCCNויקיפדיה: ערכים עם מזהה NDLויקיפדיה: ערכים עם מזהה VIAFויקיפדיה: ערכים עם מזהה WorldCat-VIAFערכים שבהם תבנית בריטניקה אינה מתאימה
 דף זה נערך לאחרונה ב־18 במרץ 2025, בשעה 09:48.
הטקסט מוגש בכפוף לרישיון Creative Commons ייחוס-שיתוף זהה 4.0;
ייתכן שישנם תנאים נוספים.
ר׳ את תנאי השימוש לפרטים.
מדיניות פרטיות
אודות ויקיפדיה
הבהרות משפטיות
קוד התנהגות
מפתחים
סטטיסטיקות
הצהרה על עוגיות
תצוגת מכשירים ניידים
חיפוש
חיפוש
מצב תוכן העניינים
פורמולה 1
112 שפות
הוספת נושא