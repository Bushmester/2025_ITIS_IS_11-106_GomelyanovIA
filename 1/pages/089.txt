Formula Satu - Wikipedia Bahasa Melayu, ensiklopedia bebas
Pergi ke kandungan
Menu utama
Menu utama
alih ke bar sisi
sorokkan
		Pandu arah
	
Laman UtamaTinjauHal semasaRencana rawakLaman khas
		Perhubungan
	
Tentang WikipediaGerbang komunitiPerubahan terkiniHubungi kamiMendermaBantuanKedai Kopi
Cari
Cari
Penampilan
Derma
Buka akaun
Log masuk
Alat peribadi
Derma Sumbang Buka akaun Log masuk
		Laman untuk penyunting log keluar Ketahui lebih lanjut
Perbincangan
Kandungan
alih ke bar sisi
sorokkan
Permulaan
1
Sejarah
Togol subbahagian Sejarah
1.1
1950 – 1958 an
1.2
1959 - 1980 an
1.3
1981–2000 an
1.4
Para pengeluar (2000 – 2006)
2
Grand Prix
3
Rujukan
Togol subbahagian Rujukan
3.1
Nota kaki
4
Pautan luar
Togol isi kandungan
Formula Satu
112 bahasa
AfrikaansالعربيةAragonésԱրեւմտահայերէնAsturianuAzərbaycancaBahasa Indonesiaবাংলা閩南語 / Bân-lâm-gúБеларускаяБеларуская (тарашкевіца)BoarischBosanskiBrezhonegБългарскиCatalàЧӑвашлаČeštinaCymraegDanskDeutschދިވެހިބަސްEestiΕλληνικάEnglishEspañolEsperantoEuskaraفارسیFøroysktFrançaisFryskGaeilgeGàidhligGalego한국어Հայերենहिन्दीHrvatskiIdoIgboInterlingueÍslenskaItalianoעבריתJawaಕನ್ನಡქართულიҚазақшаKiswahiliLatinaLatviešuLëtzebuergeschLietuviųLimburgsLombardMagyarМакедонскиമലയാളംMaltiमराठीمازِرونیMinangkabauMirandésМонголမြန်မာဘာသာNāhuatlNederlandsनेपाल भाषा日本語Norsk bokmålNorsk nynorskOccitanଓଡ଼ିଆOʻzbekcha / ўзбекчаਪੰਜਾਬੀپنجابیPapiamentuPolskiPortuguêsRomânăRumantschРусскийScotsSeelterskShqipSicilianuSimple EnglishSlovenčinaSlovenščinaکوردیСрпски / srpskiSrpskohrvatski / српскохрватскиSundaSuomiSvenskaTagalogதமிழ்Татарча / tatarçaไทยTiếng ViệtТоҷикӣTürkçeУкраїнськаاردوVènetoWest-Vlams吴语Yorùbá粵語中文Betawi
Sunting pautan
RencanaPerbincangan
Bahasa Melayu
BacaSuntingSunting sumberLihat sejarah
Peralatan
Peralatan
alih ke bar sisi
sorokkan
		Tindakan
	
BacaSuntingSunting sumberLihat sejarah
		Umum
	
Pautan ke laman iniPerubahan berkaitanMuat naik failPautan kekalMaklumat lamanPetik laman iniDapatkan URL pendekMuat turun kod QR
		Cetak/eksport
	
Cipta bukuMuat turun sebagai PDFVersi boleh cetak
		Dalam projek lain
	
Wikimedia CommonsButir Wikidata
Penampilan
alih ke bar sisi
sorokkan
Daripada Wikipedia, ensiklopedia bebas.
Formula Satu
 Formula Satu musim 2022
Kategori
Kereta roda terbuka
Negara atau benua
Antarabangsa
Musim pertama
1950[1]
Pemandu
20
Pasukan
10
Pembekal enjin
Honda · Ferrari · Mercedes · Renault
Pembekal tayar
Pirelli
 Kejuaraan pemandu
 Max Verstappen (Red Bull Racing Team)
 Kejuaraan pengeluar
 Mercedes AMG Petronas
Laman rasmi
formula1.com
Formula Satu
Musim semasa
Formula Satu musim 2013
Artikel berkaitan
Sejarah Formula Satu
Peraturan Formula Satu
Kereta Formula Satu
Enjin Formula Satu
Perlumbaan Formula Satu
Masa depan Formula Satu
Senarai
Pemandu(Juara • Naib juara)Pengeluar(Juara • Naib juara)
Grand Prix · Litar
Sistem kiraan mata
Enjin · Warna negara
Lambang tajaan
Bendera perlumbaan · Orang
Penyiaran TV
Kemalangan maut
Rekod
Pemandu (Kemenangan)
Pengeluar (Kemenangan)
Tayar · Perlumbaan
Formula Satu, juga dikenali sebagai Formula 1 atau F1 (Tulisan Jawi: فورمولا ساتو; bahasa Inggeris: Formula One) dan dirujuk secara rasmi sebagai Kejuaraan Dunia Formula Satu FIA (bahasa Inggeris: FIA Formula One World Championship),[2] adalah kelas tertinggi perlumbaan formula kereta satu tempat duduk dengan tayar terdedah ditakrifkan oleh Fédération Internationale de l'Automobile (FIA). Musim kejuaraan Formula Satu terdiri daripada siri perlumbaan, dikenali sebagai Grand Prix yang diadakan di litar perlumbaan ataupun di jalan raya tertutup bagi menentukan dua Kejuaraan Dunia, satu untuk pemandu dan pengeluar. 
Kereta Formula Satu adalah antara kereta lumba yang terpantas di dunia, dan boleh mencapai kelajuan lebih daripada 360 km/j, dan mampu menarik sehingga 5g di sesetengah selekoh. Prestasi kereta bergantung kepada sistem elektronik, aerodinamik, ampaian dan tayar, manakala sistem kawalan cengkaman dan alat bantuan lain telah diharamkan sejak tahun 2008.
Walaupun Eropah merupakan asas sukan ini, dan menjadi tuan rumah kira-kira separuh perlumbaan setiap tahun, skop Formula Satu telah berkembang dengan ketara sejak kebelakangan ini dan lebih banyak perlumbaan Grand Prix diadakan di benua lain. Formula Satu mempunyai jumlah penonton televisyen global sebanyak 527 juta orang sepanjang Kejuaraan Dunia Formula Satu 2010.[3]
Sejarah[sunting | sunting sumber]
Siri Formula Satu berasaskan lumba kereta Grand Prix Eropah pada tahun 1920-an dan 1930-an. "Formula" tersebut ialah satu set peraturan yang perlu dipatuhi kesemua peserta. F1 merupakan formula baru yang dipersetujui setelah Perang Dunia Kedua pada tahun 1946, iaitu tahun ketika perlumbaan bukan kejohanan dilangsungkan. Sebilangan pertubuhan perlumbaan Grand Prix telah merangka peraturan bagi satu Kejohanan Dunia sebelum perang, namun akibat penggantungan acara lumba ketika perang, Kejohanan Pelumba Dunia tidak dirasmikan sehingga 1947. Perlumbaan kejohanan dunia pertama diadakan di Silverstone, United Kingdom pada tahun 1950. Satu kejohanan bagi pembina kereta menyusul pada 1958. Kejohanan negara wujud di Afrika Selatan dan UK pada 1960-an dan 1970-an. Perlumbaan F1 bukan kejohanan dilangungkan selama beberapa tahun, namun oleh sebab kos penganjuran yang makin tinggi, perlumbaan sedemikian yang terakhir diadakan pada 1983.
Gelaran sukan ini, Formula Satu, menandakan bahawa sukan ini dihendakkan menjadi formula perlumbaan yang paling canggih dan kompetitif.
1950 – 1958 an[sunting | sunting sumber]
Juan Manuel Fangio memandu Alfa Romeo 159 ini untuk merangkul kejuaraan pada tahun 1951.
Stirling Moss di Nürburgring pada tahun 1961.
Kejohanan Dunia F1 pertama dijuarai oleh Giuseppe Farina dari Itali dengan kereta Alfa Romeonya pada tahun 1950, dengan menang tipis atas rakan sepasukannya dari Argentina Juan Manuel Fangio. Namun begitu, Fangio merangkul gelaran juara pada musim-musim 1951, 1954, 1955, 1956 dan 1957, manakala Alberto Ascari dari pasukan Ferrari memenangi kejohanan pada thaun 1952 dan 1953. Meskipun Stirling Moss dari UK mampu bertanding dengan kerap, beliau tidak pernah mampu menjuarai Kejohanan Dunia, maka kini banyak dianggap sebagai pemandu terhebat yang tidak pernah merangkul gelaran itu. Sementara itu, Fangio dikenang kerana mendominasi dekad pertama F1 maka sekian lama dipandang sebagai "grand master" F1.
Zaman ini didominasi oleh pasukan-pasukan yang dikendali oleh pembuat kereta jalanan - Alfa Romeo, Ferrari, Mercedes Benz dan Maserati - keempat-empatnya pernah bertanding sebelum tercetusnya perang. Musim-musim terawal menyaksikan penggunaan kereta yang dibangunkan sebelum zaman perang seperti Alfa Romeo 158. Kereta-kereta ini berenjin di bahagian hadapan, dengan tayar berjejak nipis dan enjin meruap 1.5 liter atau enjin beraspirasi biasa 4.5 liter. Kejohanan dunia 1952 dan 1953 diadili meenurut peraturan Formula Dua, lalu menyaksikan kereta yang lebih kecil dan kurang kuasanya, atas sebab kebimbangan mengenai bilangan kereta Formula Satu yang ada. Apabila Formula Satu yang baru, demgan enjin-enjin yang terhad kepada 2.5 liter, dipulihkan dalam kejohanan dunia pada tahun 1954, Mercedes-Benz memperkenalkan W196 yang canggih, yang bercirikan inovasi seperti injap desmodromik dan suntikan bahan api serta juga pembuatan badan yang diperkemas dan terlitup. Mercedes memenangi kejohanan pemandu selama dua tahun, sebelum menarik diri daripada semua sukan bermotor akibat Bencana Le Mans 1955.
1959 - 1980 an[sunting | sunting sumber]
Perkembangan teknologi utama yang pertama, pengenalan semula kereta berenjin tengah oleh Cooper's (mengikuti jejak pempeloporan Auto Union oleh Ferdinand Porsche pada 1930-an), yang berevolusi daripada rekaan Formula Tiga yang berjaya daripada syarikat tersebut, berlaku pada 1950-an. Jack Brabham dari Australia yang menjadi Juara Dunia pada musim-musim 1959, 1960 dan 1966, membuktikan kecanggihan rekabentuk baru tersebut. Menjelang musim 1961, kesemua pasukan yang bertanding beralih kepada kereta berenjin tengah.
Juara Dunia yang pertama dari United Kingdom World Champion ialah Mike Hawthorn, yang memandu kereta Ferrari untuk merangkul gelaran tersebut pada musim 1958. Bagaimanapun, apabila Colin Chapman menyertai F1 sebagai pereka rangka kereta dan kemudiannya pengasas Team Lotus, warna hijau kereta lumba British mula mendominasi pertandingan F1 bagi sedekad yang seterusnya. Antara Jim Clark, Jackie Stewart, John Surtees, Jack Brabham, Graham Hill, dan Denny Hulme, pasukan British dan pemandu dari negara Komanwel memenangi 12 kejohanan dunia antara 1962 dan 1973.
Pada musim 1962, Lotus memperkenalkan sejenis kereta dengan rangka monokok helaian aluminium sebagai ganti kepada rekaan bingkai ruangan yang biasa. Ini terbukti sebagai kejayaan teknologi paling cemerlang sejak pengenalan kereta berenjin tengah. Pada musim 1968, Lotus mengecat keretanya dengan warna seragam Imperial Tobacco, lalu mempelopori penajaan kepada sukan ini.
Daya turun (downforce) aerodinamik lambat-launnya makin dipandang berat dalam rekabentuk kereta sejak munculnya aerofoil pada akhir 1960-an. pada akhir 1970-an Lotus memperkenalkan aerodinamik "kesan bumi" (ground effect) yang memeberi daya turun yang amat kuat dan banyak meningkatkan kelajuan membelok (meskipun konsep ini pernah digunakan oleh Chaparral 2J panduan Jim Hall pada 1970-an). Oleh sebab daya aerodinamik aamt kuat sekali menekan kereta pada permukaan landasan, ada sesetengah kereta yang menanggalkan spring dalam suspensinya dan menggantikannya dengan ketulan aluminium pejal untuk meminimumkan perubahan dalam ketinggian pemandu akibat perubahan drastik dalam daya turun dari kelajuan rendah ke kelajuan tinggi, inipun bergantung segalanya kepada tayar bagi mana-mana amaun kecil perlindungan dalam kereta dan pemandu dari apa-apa kelaurbiasaan dalam permukaan jalan.[perlu rujukan]
Pengasasan Fédération Internationale du Sport Automobile (FISA) pada tahun 1979 mencetuskan perang FISA-FOCA, apabila FISA dan presidennya Jean-Marie Balestre kerap berselisih dengan Persatuan Pembina Kereta Formula Satu mengenai keuntungan siaran televisyen dan peraturan teknikal.
1981–2000 an[sunting | sunting sumber]
Tahun 1981 menyaksikan penandatanganan Persetujuan Concorde yang pertama, satu kontrak yang mewajibkan semua pasukan untuk bertanding sehingga tarikh luput kontrak itu dan dijaminkan sebahagian daripada untung penjualan hak-hak penyiaran televisyen, maka terlerailah Perang FISA-FOCA lalu membawa kepada kawalan kewangan menyeluruh terhadap sukan ini oleh Bernie Ecclestone, itupun setelah banyak melalui rundingan.
FIA mengharamkan aplikasi areodinamik kesan bumi mulai musim 1983. Meskipun begitu, pada masa itu enjin berkuasa turbo yang dipelopori Renault pada musim 1977, menghasilkan lebih 700 bhp (520 kW) dan dijadikan penting untuk daya saing. Pada tahun-tahun kemudian, terutamanya musim 1986, kereta turbo Formula One turbo menghasilkan lebih 1,100 bhp (820 kW) pada hari perlumbaan (dan sebanyak 1,400 bhp / 1050 kW pada pusingan kelayakan). Kereta-kereta ini menjadi kereta lumba litar beroda terbuka (open-wheeled) paling berkuasa yang pernah wujud. Bagi mengurangkan hasil keluaran kuasa enjin dan kelajuannya, FIA mengehadkan muatan tangki minyak pada musim 1984 dan tekanan perangsang pada musim 1988 sebelum melarang penggunaan enjin berkuasa turbo sama sekali pada musim 1989.
Pada awal 1990-an, pasukan-pasukan mula memperkenalkan bantuan pemandu elektronik seperti ssupensi aktif (active suspension), kotak gear semi-automatik dan kawalan penarikan (traction control). Ada juga ciri-ciri yang dipinjam dari kereta jalanan terkini.[perlu rujukan] Sesetengah ciri-ciri baru itu, seperti suspensi aktif, dibangunkan terutama untuk kereta lumba dan kemudiannya dipasang kepada kereta jalanan. Akibat rungutan sesetengah pihak bahawa teknologi makin banyak menentukan keputusan perlumbaan berbanding kemahiran pemandu, FIA melarang kebanyakan bantuan baru tersebut bagi musim 1994. Namun begitu, kebanyakan pemerhati sukan ini merasa bahawa larangan terhadap bantuan pemandu setakat larangan atas nama semata-mata kerana FIA tidak mempunyai teknologi atau kaedah menghapuskan ciri-ciri ini dari pertandingan.
Pasukan-pasukan menandatangani Persetujuan Concorde yang kedua pada tahun 1992 dan yang ketiga pada 1997, yang dijangka luput pada hari terakhir tahun 2007.
Di atas landasan perlumbaan, pasukan McLaren dan Williams mendominasi musim-musim 1980-an dan 1990-an. McLaren yang pernah dibantu oleh Porsche, Honda, dan Mercedes-Benz, memenangi 16 kejuaraan (tujuh untuk pembina, sembilan untuk pemandu) selama tempoh itu, manakala Williams memakai enjin sumbangan Ford, Honda, dan Renault untuk juga mencapai 16 gelaran (sembilan untuk pembina, tujuh untuk pemandu). Persaingan antara lagenda perlumbaan Ayrton Senna dan Alain Prost benjdai tumpuan utama F1 pada musim 1988, dan berterusan sehinggalah Prost bersara pada akhir musim 1993. Malangnya, Senna yang mengambil alih penerajuan Prost pada musim 1994 itu kehilangan nyawa di San Marino setelah melanggar tembok pada sudut keluar pada lengkok Tamburello yang bahaya itu. Turut terkorban di tempat dan masa yang sama ialah Roland Ratzenberger yang turut terkorban dalam kemalangan ketika pusingan kelayakan hari sabtu. Sejak insiden itu, FIA bekerja keras untuk meningkatkan piawaian keselamatan sukan ini. Maka, sejak itu tiada seorang pun pemandu yang terkorban di atas landasan dalam kereta F1, meskipun dua orang marsyal landasan pernah diragut, seorang pada Grand Prix Itali 2000, dan seorang lagi pada Grand Prix Australia 2001.
Sejak kematian Senna dan Ratzenberger, FIA telah mengetengahkan keselamatan sebagai sebab mengenakan perubahan dalam peraturan yang sebaliknya, di bawah Persetujuan Concorde, perlu dipersetujui oleh kesemua pasukan - terutamanya perubahan yang diperkenalkan bagi musim 1998. Masa yang bergelar zaman 'trek sempit' ini menyaksikan kereta mempunyai tayar belaakng yang lebih kecil, trek perlumbaan yang lebih sempit keseluruhannya dan pengenalan tayar 'beralur' bagi emngurangkan cengkaman mekanikal. Terdapat empat alur, pada bahagian hadapan dan belakang, yang berfungsi melalui seluruh lilitan tayar. Tujuannya ialah untuk mengurangkan kelajuan membelok dan untuk menghasilkan keadaan perlumbaan yang serupa kerpada keadaan hujan dengan menguatkuasakan a smaller tampalan sentuhan (contact patch) di antara tayar dan trek, bagi memupuk kemahiran pemandu dan meningkatkan mutu persembahannya. 
Kesannya banyak bercampur-campur setelah ketiadaan cengkaman mekanikal menyebabkan pereka-pereka yang lebih bijak menutup kepincangan ini dengan cengkaman aerodinamik - menolakkan lebih daya pada tayar melalui sayap, alatan aerodinamik dan sebagainya - yang turut menyebabkan kurangnya pemotongan dalam perlumbaan kerana alatan-alatan ini sering menyebabkan ekor kereta menjadi 'kotor' lalu menghalang kereta lain daripada merapatinya, akibat pergantungannya kepada udara 'bersih' untuk memastikan kereta masih di atas trek. Tayar beralur ini juga ada kesan sampingan negatif iaitu mula-mulanya dibentuk daripada bahan kompaun yang lebih keras bagi memegang blok-blok pijakan alur, mengakibatkan kemalangan teruk jika berlakunya kegagalan cengkaman aerodinamik, seperti kegagaan sayap belakang, kerana bahan kompaun yang keras itu tidak boleh mencengkam trek dengan sebaiknya.
Pasukan-pasukan yang lebih inovatif telah mencari ikhtiar untuk memaksimumkan perubahan mendadak ini. McLaren, dengan kereta rekaan Adrian Newey, menggunakan brek 'fiddle' pada kereta 1998-nya membolehkan pemandu menekan brek pada salah satu daripada dua roda belakang keretanya untuk memberi mereka pembelokan yang lebih keams. Ini pun telah diharamkan sebagai bantuan pemandu.
Pemandu-pemandu McLaren, Williams, Renault (dahulunya Benetton) dan Ferrari, bergelar "the Big Four", telah menjuarai setiap Kejohanan Dunia dari musim 1984 hingga ke hari ini. Akibat kemajuan teknologi pada 1990-an, kos bertanding dalam Formula Satu turut meningkat secara mendadak. Ini telah menambahkan beban kewangan, dan beserta dengan dominasi dominasi keempat-empat pasukan tersebut (yang banyak dibiayai oleh pembuat kereta ternama seperti Mercedes-Benz), menyebabkan pasukan persendirian yang tidak sekaya untuk bergelut bukan sahaja untuk memastikan daya saing, malah juga untuk terus beroperasi. Masalah kewangan banyak memaksa beberapa pasukan untuk menarik diri. Sejak musim 1990, 28 pasukan telah menarik diri daripada Formula Satu. Ini menyebabkan bekas pemilik Jordan, Eddie Jordan untuk menyatakan bahawa zaman persaingan adil sudah tamat.[4]
Para pengeluar (2000 – 2006)[sunting | sunting sumber]
Papan tanda menyatakan bahawa safety car (SC) sedang menjalankan tugas. Keselamatan amat dipandang berat dalam F1.
Tanpa disangka-sangka, Michael Schumacher dan Ferrari bersama-sama memenangi lima kejuaraan pemandu dan enam kejuaraan pengeluar berturut-turut antara 1999 hingga 2004. Schumacher telah mencatat banyak rekod baru, termasuk jumlah kemenangan Grand Prix terbanyak (91), kemenangan terbanyak dalam semusim (13 daripada 18), dan kejuaraan pemandu terbanyak (7).[5] Tuah Schumacher berakhir pada 25 September 2005 apabila pemandu Renault Fernando Alonso menjadi juara Formula Satu termuda. Pada tahun 2005 dan 2006, Renault dan Alonso merangkul kejuaraan pemandu dan pengeluar selama dua tahun berturut-turut. Schumacher bersara pada akhir musim 2006, setelah 16 tahun berkecimpung dalam Formula Satu.
Sepanjang tempoh ini peraturan kejohanan seringkali diubah oleh FIA yang bertujuan meningkatkan aksi atas litar dan menurunkan kos.[6] Arahan pasukan yang dibenarkan sejak kejohanan bermula pada tahun 1950, diharamkan pada tahun 2002 setelah berlakunya beberapa kejadian di mana pasukan-pasukan memanipulasi keputusan perlumbaan secara terbuka, lalu menarik publisiti negatif, terutamanya yang dilakukan oleh Ferrari sewaktu Grand Prix Austria 2002. Perubahan-perubahan lain termasuk format kelayakan, sistem pungutan mata, peraturan teknikal yang menentukan berapa lama enjin dan tayar perlu bertahan. Satu 'perang tayar' yang meletus antara pembekal Michelin dan Bridgestone menyaksikan masa pusingan jatuh, meskipun semasa Grand Prix Amerika Syarikat 2005 di Indianapolis tujuh daripada sepuluh pasukan tidak berlumba setelah tayar Michelin yang digunakan didapati tidak selamat digunakan. Pada akhir musim 2006 Max Moseley menggariskan masa depan yang lebih ‘mesra alam’ bagi Formula Satu, yang mana penggunaan tenaga yang cekap akan menjadi faktor penting.[7] Dan perang tayar telah berakhir, apabila Bridgestone menjadi pembekal tayar tunggal untuk Formula Satu untuk musim 2007.
Sejak tahun 1983, Formula Satu telah didominasi oleh pasukan pakar perlumbaan seperti Williams, McLaren dan Benetton yang menggunakan enjin yang dibekal oleh pengeluar kereta besar seperti Honda, Renault dan Ford. Bermula pada 2000 dengan penciptaan Ford pasukan Jaguar yang sebahagian besar gagal, pasukan-pasukan baru dimiliki pengeluar menyertai Formula Satu buat kali pertama sejak pemergian Alfa Romeo dan Renault pada hujung 1985. Pada tahun 2006, pasukan pengeluar – Renault, BMW, Toyota, Honda dan Ferrari – mendominasi kejuaraan dengan merangkul lima daripada enam tempat teratas dalam kejuaraan pengeluar kereta. Pengecualian tunggal itu adalah McLaren yang sebahagiannya dimiliki oleh Mercedes Benz. Melalui Grand Prix Manufacturers Association (GPMA) mereka berunding keuntungan komersil Formula Satu yang lebih besar dan hak untuk memberi pandangan mengenai hal pengendalian sukan ini.
Grand Prix[sunting | sunting sumber]
Lewis Hamilton memenangi Grand Prix Monaco 2016 meskipun tidak pernah menang di litar ini sebelumnya
Sebuah perlumbaan Grand Prix di Indianapolis Motor Speedway pada tahun 2003.
Bilangan Grand Prix yang diadakan dalam satu musim banyak berubah dari tahun ke tahun. Hanya tujuh perlumbaan membentuk musim julung pada 1950; selama bertahun-tahun saiz kalendar penganjurannya berganda tiga kali. Walaupun bilangan perlumbaan kekal pada enam belas atau tujuh belas sejak 1980-an, mencecah 19 perlumbaan pada 2005.
Enam daripada tujuh perlumbaan original diadakan di Eropah; cuma satu perlumbaan bukan-Eropah yang d Kejuaraan Dunia dalam 1950 iaitu Indianapolis 500, dimana disebabkan oleh kurang penyertaan dari pasukan F1, since it required cars with spesifikasi berlainan daripada perlumbaan lain, adalah diganti dengan Grand Prix Amerika Syarikat.
Rujukan[sunting | sunting sumber]
Nota kaki[sunting | sunting sumber]
^ The formula was defined in 1946; the first Formula One race was in 1947; the first World Championship season was 1950.
^ "2009 FIA Formula One World Championship". Fia.com. Diarkibkan daripada yang asal pada 2013-06-23. Dicapai pada 19 Jun 2009.
^ "Musim 2010 melonjakkan peminat Formula Satu". Formula One. 21 Januari 2011. Dicapai pada 27 Disember 2012.
^ "Jordan: Privateer era is over". ITV-F1.com. 2006-08-24. Dicapai pada 2006-09-12.
^ "Schumacher makes history". BBC Sport. 2002-07-21. Dicapai pada 2006-09-12.
^ "FIA Rules & Regulations Sporting Regulations: 2006 season changes". www.formula1.com. Dicapai pada 2006-05-11.
^ "The last of the non-championship races". www.forix.com. Diarkibkan daripada yang asal pada 2006-10-17. Dicapai pada 2007-11-17.
Pautan luar[sunting | sunting sumber]
Portal Formula Satu 
Wikimedia Commons mempunyai media berkaitan: Formula Satu.
Tapak web rasmi
Peraturan terkini Diarkibkan 2011-08-17 di Wayback Machine— dari Laman sesawang FIA
Berita terkini dalam Formula Satu
lbsPasukan Formula SatuPasukan dan pemandu yang bersaing dalam Kejuaraan Dunia Formula Satu 2024Kick Sauber-FerrariRB-Honda RBPTAlpine-RenaultAston Martin Aramco-MercedesFerrari
24. Zhou Guanyu
77. Valtteri Bottas
3. Daniel Ricciardo
22. Yuki Tsunoda
10. Pierre Gasly
31. Esteban Ocon
14. Fernando Alonso
18. Lance Stroll
16. Charles Leclerc
55. Carlos Sainz Jr.
Haas-FerrariMcLaren-MercedesMercedesRed Bull Racing-Honda RBPTWilliams-Mercedes
20. Kevin Magnussen
27. Nico Hülkenberg
4. Lando Norris
81. Oscar Piastri
44. Lewis Hamilton
63. George Russell
1. Max Verstappen
11. Sergio Pérez
2. Logan Sargeant
23. Alexander Albon
Kawalan kewibawaan Umum
VIAF
1
WorldCat (melalui VIAF)
Perpustakaan negara
Perancis (data)
Jerman
Amerika Syarikat
Jepun
Diambil daripada "https://ms.wikipedia.org/w/index.php?title=Formula_Satu&oldid=5739163"
Kategori: Formula SatuKategori-kategori tersembunyi: Rencana yang mengandungi teks bahasa bahasa InggerisLaman menggunakan templat Lang-xxRencana tanpa sumber rujukanLaman web rasmi berbeza di Wikidata dan WikipediaPautan wayback templat webarchiveRencana pilihanRencana dengan pengenalan VIAFRencana dengan pengenalan BNFRencana dengan pengenalan GNDRencana dengan pengenalan LCCNRencana dengan pengenalan NDLRecana dengan pengenalan WorldCat-VIAF
 Laman ini kali terakhir disunting pada 05:18, 19 Disember 2022.
Teks disediakan di bawah Lesen Creative Commons Pengiktirafan/Perkongsian Serupa; terma tambahan mungkin digunapakai. Lihat Terma Penggunaan untuk butiran lanjut.
Dasar privasi
Perihal Wikipedia
Penafian
Kod Tatakelakuan
Pembangun
Statistik
Kenyataan kuki
Paparan mudah alih
Cari
Cari
Togol isi kandungan
Formula Satu
112 bahasa
Tambah topik