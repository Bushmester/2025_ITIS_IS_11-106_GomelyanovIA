Formel 1 – Wikipedia
Hopp til innhold
Hovedmeny
Hovedmeny
flytt til sidefeltet
skjul
		Navigasjon
	
ForsideTilfeldig sideHjelpSiste endringerSpesialsider
		Prosjekt
	
ProsjektportalHvordan bidra?WikitreffTingetTorgetKonkurranser
		Wikipedia
	
Kontakt WikipediaWikimedia Norge
Søk
Søk
Utseende
Doner
Opprett konto
Logg inn
Personlig
Doner Opprett konto Logg inn
Innhold
flytt til sidefeltet
skjul
(Til toppen)
1
Bilene
Vis/skjul underseksjonen Bilene
1.1
Dekk
1.2
Motoren
2
Mesterskapet
Vis/skjul underseksjonen Mesterskapet
2.1
Førermesterskapet
2.2
Konstruktørmesterskapet
3
Historie
Vis/skjul underseksjonen Historie
3.1
I starten (1950–1959)
3.2
Farlige tider (1960–1969)
3.3
Historiske førere
4
Utholdenhet
5
Se også
6
Referanser
7
Eksterne lenker
Vis/skjul innholdsfortegnelsen
Formel 1
112 språk
Norsk nynorskDanskSvenskaFøroysktÍslenskaAfrikaansالعربيةAragonésԱրեւմտահայերէնAsturianuAzərbaycancaবাংলা閩南語 / Bân-lâm-gúБеларускаяБеларуская (тарашкевіца)БългарскиBoarischBosanskiBrezhonegCatalàЧӑвашлаČeštinaCymraegDeutschދިވެހިބަސްEestiΕλληνικάEnglishEspañolEsperantoEuskaraفارسیFrançaisFryskGaeilgeGàidhligGalego한국어Հայերենहिन्दीHrvatskiIdoIgboBahasa IndonesiaInterlingueItalianoעבריתJawaಕನ್ನಡქართულიҚазақшаKiswahiliLatinaLatviešuLëtzebuergeschLietuviųLimburgsLombardMagyarМакедонскиമലയാളംMaltiमराठीمازِرونیBahasa MelayuMinangkabauMirandésМонголမြန်မာဘာသာNāhuatlNederlandsनेपाल भाषा日本語Occitanଓଡ଼ିଆOʻzbekcha / ўзбекчаਪੰਜਾਬੀپنجابیPapiamentuPolskiPortuguêsRomânăRumantschРусскийScotsSeelterskShqipSicilianuSimple EnglishSlovenčinaSlovenščinaکوردیСрпски / srpskiSrpskohrvatski / српскохрватскиSundaSuomiTagalogதமிழ்Татарча / tatarçaไทยТоҷикӣTürkçeУкраїнськаاردوVènetoTiếng ViệtWest-Vlams吴语Yorùbá粵語中文Betawi
Rediger lenker
ArtikkelDiskusjon
norsk bokmål
LesRedigerRediger kildeVis historikk
Verktøy
Verktøy
flytt til sidefeltet
skjul
		Handlinger
	
LesRedigerRediger kildeVis historikk
		Generelt
	
Lenker hitRelaterte endringerLast opp filPermanent lenkeSideinformasjonSiter denne sidenHent forkortet URLLast ned QR-kode
		Skriv ut / eksporter
	
Last ned som PDFUtskriftsvennlig versjon
		På andre prosjekter
	
Wikimedia CommonsWikidata-element
Utseende
flytt til sidefeltet
skjul
Fra Wikipedia, den frie encyklopedi
For den pågående sesongen, se Formel 1-sesongen 2025.
Formel 1‏‏‎
Formel 1-logo i bruk fra 2018
Kategori
Formelracing
Land
Internasjonalt
Første sesong
1950
Førere
20
Lag
10
Chassiskonstruktører
10
Motorleverandører
FerrariMercedesHonda RBPTRenault
Dekkleverandører
Pirelli
Regjerende førermester
 Max Verstappen
Regjerende konstruktørmester
 Red Bull Racing
Nettsted
formula1.com
  Pågående sesong
Mercedes-Benz W196 som Juan Manuel Fangio vant titlene i 1954 og 1955 med.
Malaysias Grand Prix 2010
Formel 1, forkortet F1 (engelsk: Formula One), er den øverste klassen av motorsport som reguleres av Det internasjonale bilsportforbundet (FIA). Verdensmesterskapet i Formel 1 har vært en av de fremste formene for racing i verden siden den første sesongen i 1950. Ordet formel i navnet betyr at det finnes et sett regler alle deltakende biler og førere må følge. Mesterskapet består av en rekke enkeltløp, kjent som Grand Prix (fransk for «store priser»), som avholdes på spesialbygde baner eller lukkede bygater.
Resultatene fra hvert løp evalueres gjennom et poengsystem og akkumuleres, og det kåres to verdensmestere for hver sesong: én blant førerne, og én blant konstruktørene (lagene). Alle førere må inneha en superlisens, som er den øverste formen for racinglisens utgitt av FIA.[1] Løpene må holdes på baner av gradering «1» (tidligere «A»), den øverste graderingen av baner satt av FIA.[2]
Bilene i Formel 1 er de raskeste regulerte racingbilene for baneracing i verden. De undergikk store forandringer i 2017[3], som gjorde det mulig med bredere for- og bakvinger og bredere dekk. Bilene konkurrerer i svært høye hastigheter, opp mot 370 km/t[4], og førerne utsettes for svært store G-krefter i svingene og ved innbremsing. Regelsettet i Formel 1 legger likevel en rekke restriksjoner på både biler og førere, og er blant annet ment for å holde de stadig økende hastighetene på et trygt nivå.
Gjennom historien har det blitt gjennomført en rekke endringer når det gjelder spesifikasjonene på bilene i Formel 1. Det har blitt kjørt med mange forskjellige motorer, både med turbo, kompressor og sugemotorer uten pustehjelp. Motorene har variert stort, fra rekkemotor med fire sylindre til H-motor med 16 sylindre, og sylindervolumet har variert fra 1,5 liter til 4,5 liter. Den høyeste effekten i Formel 1s historie var omkring 1200 hk, da det ble kjørt med turboladede motorer på 1980-tallet.
En løpshelg begynner med fritrening (engelsk: Free Practice, forkortet FP), hvor laget kan bruke tid på oppsett og finjustering av bilene og førerne kan bli kjent med banen. Det er tre fritreninger, hvor den første (FP1) kalles first practice og ofte foregår på en fredag sammen med den andre (FP2), mens den siste (FP3) kalles final practice og ofte foregår på lørdagen. Kvalifisering foregår som regel etter den siste treningen på lørdag, og er delt inn i tre deler (Q1, Q2 og Q3) etter utslagsprinsippet og nullstilling for hver del. Selve løpet går på søndagen.[5] Siden 2021 har det blitt arrangert et sprintløp før selve løpet på utvalgte løpshelger, og det har også blitt arrangert en egen kvalifisering til sprintløpet siden 2023.[6]
Formel 1 er en svært populær sport i TV-sammenheng. Det har vært en betydelig seerflukt de senere årene, men til tross for dette ble løpene sett av over 470 millioner seere på verdensbasis i 2019.[7] I Norge er Formel 1 den største motorsporten på TV.[8]
I 2024 opplyste McLarens teamet at de har tatt Martinius Stenshorne inn i sitt juniorprogram, som er akademiet for å få fram førere i bilsportens superklasse.[9]
Bilene[rediger | rediger kilde]
Bilene er enseters åpne biler, der føreren er plassert sentrert foran motoren. Bilen skal ikke veie mindre enn 702 kg, inkludert fører, men uten bensin. Hvis man klarer å lage en lettere bil, må man bruke ballast for å komme opp i riktig vekt. Ballasten blir da plassert så lavt som mulig for å få et lavt tyngdepunkt.
Dagens biler har vinger foran forhjulene og bak på bilen for å oppnå optimalt marktrykk. I tillegg benyttes småvinger montert forskjellige steder på karrosseriet for å styre luftstrømmen over bilen.
Tradisjonelt er sporten en arena der verdens store bilfabrikanter, som Ferrari og Mercedes-Benz, konkurrerer om å utvikle den beste bilen. Mange av konseptene som utvikles, blir senere brukt i vanlige gatebiler. Sporten har derfor vært preget av store penger og stor prestisje. Ved siden av de store bilfabrikantene finnes det også private lag. Disse lager egne biler, men har ofte motorer levert fra bilfabrikanter. Kjente navn blant disse lagene er McLaren (startet 1966) og Williams (startet 1975).
Dekk[rediger | rediger kilde]
Dekkene har stor betydning for farten og kjøreegenskapene. Dagens dekk i Formel 1 er mønsterløse (slicks), bortsett fra når banen er våt. Lenge var det et krav at dekkene skulle ha fire langsgående striper, men dette ble endret foran 2009-sesongen. Etter at Michelin trakk seg ut etter 2006-sesongen kjørte alle lagene på Bridgestone-dekk fram til og med 2010-sesongen. Fra 2011 er Pirelli eneleverandør av dekk til Formel 1-lagene.
Motoren[rediger | rediger kilde]
Spesifikasjonene for motorene har endret seg en god del gjennom årene. I 2014-sesongen kom en stor endring fra en 2,4-liter V8-motor, til en turbobasert 1,6-liter V6. Motoren har også fått en turtallssperre ved 15 000 r/min i stedet for 18 000 r/min, som det var på 2,4-liter V8-motorene. Nye regler for bensin har også kommet hvor en bil nå kun kan ha 110 kg (105 kg i 2018 og 100 kg i 2014 til 2017) med drivstoff per løp. Dette har ført til at lagene sjelden går helt opp til 15 000 r/min. Det har også kommet en ny girkasse med åtte gir, i stedet for de gamle med sju. Videre har det gamle systemet for å hente energi fra bremsene blitt endret (KERS). Den henter nå energi fra bremser, men også fra eksosen, noe som gir muligheten for å spare opptil 33 sekunder per runde, med ca 160 ekstra hestekrefter (såkalt Energy Recovery System, ERS).
Ifølge Formel 1-reglementet kan lagene kjøpe motorer istedenfor å utvikle dem selv, og på den måten spare penger. Lag som leverer motorer til andre lag gjør dette for å få inn mer data på motoren, samt tjene penger.
Mesterskapet[rediger | rediger kilde]
Formel 1 er et verdensmesterskap og kjøres på baner over store deler av verden. De senere årene har en sesong bestått av omkring 20 løp, og hvert lag stiller med 2 biler. 
Førermesterskapet[rediger | rediger kilde]
Utdypende artikkel: Liste over vinnere av Førermesterskapet i Formel 1
Føreren av hver bil gis poeng, og konkurrerer om å vinne førertittelen (Formula One World Drivers Champion). I hvert løp deles det ut 25 poeng for førsteplass, 18 for andre, 15 for tredje, 12 for fjerde, 10 for femte og ned til tiendeplass, som får 1 poeng. Når alle løpene er kjørt, summeres poengene som førerne har fått i løpet av sesongen. Føreren med flest poeng vinner. Dersom 2 førere har like mange poeng er det den med flest seiere som vinner.
Den første førertittelen ble vunnet av italienske Nino Farina med 30 poeng for laget Alfa Romeo i 1950.
Konstruktørmesterskapet[rediger | rediger kilde]
Utdypende artikkel: Liste over vinnere av Konstruktørmesterskapet i Formel 1
Lagene får summen av poengene som lagets to førere oppnår i hvert løp, og konkurrerer om å vinne konstruktørtittelen (Formula One World Constructors' Champions). Dersom 2 lag har like mange poeng, er det den med flest seiere som vinner.
Denne tittelen ble innført første gang i 1958 og ble da vunnet av laget Vanwall med 48 poeng. Førertittelen i 1958 ble vunnet av britiske Mike Hawthorn med 42 poeng for laget Ferrari.
Historie[rediger | rediger kilde]
Den 13. mai 1950, på en flystripe-bane på Silverstone i England, begynte Formel 1 sin heseblesende karriere. Allerede i den første Formel 1-sesongen ble grunnlaget lagt for en del basisprinsipper som eksisterer ennå. Formel 1-biler var konstruksjoner som ble satt på hjul med en eneste hensikt: For å vinne.
I starten (1950–1959)[rediger | rediger kilde]
Alfa Romeos vinnerbil som kjørte i 1951-sesongen
Når vi ser tilbake på den tidens biler ser de for oss ut til å være håpløse for sine oppgaver. Men for 50-årenes motorsportentusiaster var de tekniske mirakler bygget for å «fly» på bakken. Reglene tillot 1,5 liters kompressormotorer og 4,5 liters forgassermotorer.
Det sterkeste laget fra dag én viste seg å være Alfa Romeo, som hadde tre Fa-er i stallen: Dr. Nino Farina, Juan Manuel Fangio og Luigi Fagioli. Disse tre fordelte alle seierne seg i mellom, og Farina ble den første verdensmesteren i F1 historien. Siden regelverket tillot fritt valg av drivstoff, blandet konstruktørene vanlig bensin med en god dose alkohol for å holde temperaturen nede. Kompressorbilene hadde også problemer med sitt enorme drivstofforbruk.
Maserati greide å hente i overkant av 200 hk ut av sine motorer, og en ny rekord for forgassermotorer ble satt. Det magiske tallet: 100 hester per 1000 cm³ sylinderkapasitet i en sugemotor. Mercedes entret F1-scenen på Rheims-banen i Frankrike med biler som så ut som sportsvogner – hjulene var nemlig dekket av skjermer for aerodynamikkens skyld. Resultatet ble at Juan Manuell Fangio ble verdensmester i 1954 og 1955. Alle bilene var fortsatt utstyrt med trommelbremser, i motsetning til moderne skivebremser. Det britiske Connaughtlaget introduserte skivebremser i Formel 1 for første gang i 1955. En annen innovasjon kom i 1955 og viste seg snart å være uslåelig. Motoren montert bak føreren hadde vist seg så vellykket at innen 1961 hadde frontmonterte motorer forsvunnet for godt.
Farlige tider (1960–1969)[rediger | rediger kilde]
60-årene startet som 50-årene hadde sluttet, med australske Jack Brabham som verdensmester. To førere omkom på Spa under Belgia Grand Prix. Den neste tragedien inntraff da også Lotus-føreren Alan Stacey kjørte av banen etter å ha blitt truffet av en fugl på et av banens raskeste partier. Helhjelmer med visir ble først obligatorisk åtte år senere. Fra 1961 ble bilenes sylindervolum redusert fra 2,5 til 1,5 liter for å redusere risikoen for ulykker. Veteranen Phil Hill, som kjørte for Scuderia Ferrari, ble første, verdensmester fra USA i Formel 1, men triste omstendigheter la en demper på triumfen. I Monza omkom hans tyske lagkollega, Wolfgang von Trips, etter en kollisjon med Jim Clark. 14 tilskuere ble også drept.
Gerhard Mitter for Lotus i 1965
I 1962 skapte Lotus-sjefen Colin Chapman en revolusjon innen chassis-bygging da han presenterte sin Lotus 25. Det var den første bilen som var bygget rundt en såkalt «Monocoque»-konstruksjon. I stedet for den tradisjonelle rør-rammen ble det benyttet forsterkede, lette metallkasser. Resultatet var et solid chassis som tålte tøffe påkjenninger samtidig som det ga føreren relativt god beskyttelse.
I 1966 kom en ny epoke da man gikk fra 1,5 til 3 liter. Jack Brabham klarte å feie all motstand til side i sin Brabham-Repco. I 1967 gjorde den legendariske Ford DFV-motoren i Nederland. Jim Clark kjørte bilen direkte til seier og motoren utviklet seg til en uslåelig serievinner som fortsatte sin seiersrekke helt frem til turbo-alderen på 80-tallet. Motoren kom for sent til å hindre at Brabham Repco oppnådde nok en triumf. Denne gangen gikk tittelen til Jack Brabhams lagkollega, Denny Hulme.
1968 ble også uforglemmelig. Ikke fordi helten Jim Clark ble drept under et Formel 2-løp på Hockenheim; heller ikke på grunn av de mislykkede forsøkene med firehjuls-drevne biler; ei heller fordi sponsor-merker dukket opp på bilene for første gang. I 1968 begynte det for første gang å dukke opp vinger i Formel 1. Graham Hill samlet flest poeng denne sesongen og ble verdensmester og gjentok bragden fra 1962. I 1969 inntraff to alvorlige ulykker under gateløpet i Barcelona da bakvingene på Lotusene til både Graham Hill og Jochen Rindt knakk. Som resultat forbød FIA vingene før Monaco Grand Prix. En av de som protesterte mest var Ken Tyrrell, den gang teamsjef for Matra-Ford. Hans fører, Jackie Stewart, vant likevel mesterskapet uten vingene.
Kart over land hvor et formel 1 Grand Prix har blitt arrangert.
Historiske førere[rediger | rediger kilde]
Blant mange legendariske Formel 1-førere gjennom tidene finner vi Juan Manuel Fangio, Jack Brabham, Niki Lauda, Alain Prost, Ayrton Senna og Michael Schumacher. Sistnevnte var med sine sju VM-titler den mestvinnende føreren i Formel 1-historien, en rekord han etter 2020 deler med Lewis Hamilton.
De fem siste tok Schumacher med Ferrari i tidsrommet 2000–2004, men i 2005 var det spanjolen Fernando Alonso (Renault) som vant mesterskapet. Alonso og hans italienske lagkamerat Giancarlo Fisichella tok også hjem konstruktørtittelen for Renault. I 2006 gjentok Alonso bragden fra året før.
Utholdenhet[rediger | rediger kilde]
Formel 1-førere må være psykisk sterke og ha en god helse for å kunne kjøre. De blir utsatt for opptil 4 til 6 G ved akselerasjon, innbremsing og i svinger, og ved ulykker kan de bli utsatt for omtrent 30 til 80 G.
Se også[rediger | rediger kilde]
Liste over Formel 1-løp
Referanser[rediger | rediger kilde]
^ «Appendix L to the International Sporting Code» (PDF). FIA. 22. mars 2021. Besøkt 24. mai 2020. 
^ «Appendix O to the International Sporting Code» (PDF). FIA. 22. desember 2020. Besøkt 24. mai 2021. 
^ «F1 2017 rule changes the biggest for 'decades'». www.autosport.com (på engelsk). Besøkt 24. mai 2021. 
^ «Mexico stats - Hamilton moves level with Prost». Formula 1® - The Official F1® Website. Besøkt 31. oktober 2016. 
^ «2021 Formula One Sporting Regulations» (PDF). FIA. 16. desember 2020. Besøkt 24. mai 2021. 
^ Rawcliffe, Tom (6. april 2021). «Sprint races finalised by Imola, Silverstone to host first». PlanetF1 (på engelsk). Besøkt 24. mai 2021. 
^ Sylt, Christian. «F1’s Worldwide TV Audience Crashes By 20 Million Viewers». Forbes (på engelsk). Besøkt 8. mai 2021. 
^ «Viasat og Viaplay forlenger sine eksklusive rettigheter til Formel 1». Besøkt 12. september 2016. 
^ Strøm, Ole Kristian (16. mai 2024). «Stenshorne utestengt fra Formel 3-runde». VG (på norsk). Besøkt 23. juli 2024. 
Eksterne lenker[rediger | rediger kilde]
(en) Offisielt nettsted 
(en) Formula One – kategori av bilder, video eller lyd på Commons 
(en) Formula One – galleri av bilder, video eller lyd på Commons 
Norges Bilsportforbund (NBF)
Fédération Internationale de l'Automobile (FIA)
Norsk Motor Klubb (NMK)
Norsk informasjonsportal for Formel 1
vdrFormel 1Verdensmesterskap
1950
1951
1952
1953
1954
1955
1956
1957
1958
1959
1960
1961
1962
1963
1964
1965
1966
1967
1968
1969
1970
1971
1972
1973
1974
1975
1976
1977
1978
1979
1980
1981
1982
1983
1984
1985
1986
1987
1988
1989
1990
1991
1992
1993
1994
1995
1996
1997
1998
1999
2000
2001
2002
2003
2004
2005
2006
2007
2008
2009
2010
2011
2012
2013
2014
2015
2016
2017
2018
2019
2020
2021
2022
2023
2024
2025
Lister
Formel 1-løp
Formel 1-baner
Poengsystem
Vinnere (Fører
Konstruktør)
Se også: Det internasjonale bilsportforbundet
vdrBilsportklasserFormelracing
F1
F2
F3
F4
Formel 1000
Formel Atlantic
Formel Car Challenge
Formel Continental
Formel E
Formel Ford
FF1600
Formula Basic
Formel Vee
IndyCar
Super Formula
Supermodified
BOSS GP
Monoposto Racing Club
V de V Challenge Monoplace
Tidligere formelracing
F500
F3000
F5000
Formel A (SCCA)
Formel B (SCCA)
Formel C (SCCA)
Formel Challenge Japan
Formel Dream
Formel Holden
Formel Junior
Formel Libre
Formel Mondial
Formel Pacific
Formel Super Vee
Australian National Formula
Grand Prix Masters
Tasman Series
Fabrikk-formelklasser
China Formula Grand Prix
Formula Car Challenge
Formel Mazda
Formel Renault
2.0L
Indy Lights
MRF Challenge
Spec Racer Ford
Toyota Racing Series
USF2000
Formel 2
Formel 3
S5000
W Series
Tidligere fabrikk-formelklasser
A1 Grand Prix
ADAC Formel Masters
Auto GP
Barber Pro Series
Gokart
KZ1
KZ2
KF1
KF2
KF3
Superkart
Elektrisk
Standardbilracing
DTM
WTCR
BTCC
Gruppe F
Gruppe G
Gruppe H
Super 2000
Diesel 2000
NGTC (TCN-1)
TCR (TCN-2)
Supercars
TC2000
Turismo Nacional
Tidligere standardbilracing
Appendix J
BTC-T
Gruppe 1
Gruppe 2
Gruppe 5
Gruppe A
Gruppe C (Australia)
Gruppe E
Gruppe N
Gruppe N (Australia)
Gruppe S
Klasse 1
Super Touring (Klasse 2)
Superstars
V8Star
WTCC
Stock car
ARCA
Allison Legacy Series
AUSCAR
IMCA Sport Compact
Late model
Legends
Modified
NASCAR
Cup
Xfinity
Truck
Pinty's
Whelen Euro Series
PEAK Mexico
Super Stock
Street Stock
Stock Car Brasil
Stock Car Light
Turismo Carretera
Ovalbane
BriSCA F1
BriSCA F2
V8 Hotstox
Hot Rods
Superstocks
Sprint car racing
Midget car racing
Quarter Midget racing
Rally
Gruppe R
Gruppe R-GT
Super 2000
Super 1600
World Rally Car
Tidligere rally
Gruppe 1
Gruppe 2
Gruppe 4
Gruppe A
Gruppe B
Gruppe N
Gruppe S
Prototype
DPi
LMP
LMP1
LMP2
LMP3
Clubmans
Shortcar
Tidligere prototype
DP
Gruppe 3
Gruppe 4
Gruppe 5
Gruppe 6
Gruppe 7
Gruppe A
Gruppe C
GC
GC-21
Gruppe CN
IMSA GTP
LMPC
S2000
Grand touring
LM GTE (GT2)
GT3
GT4
GT500
GT300
Trans-Am
Norsk GT+ og GT1
Tidligere grand touring
Gruppe 3
Gruppe 4
Gruppe 5
Gruppe B
Gruppe D Production
GT1 (1993–99)
GT2 (1993–99)
FIA GT1 (2000-12)
IMSA AAGT
IMSA GTO/GTS
IMSA GTU
IMSA GTX
Appendix K
Group D GT Cars
Dragracing
Top Fuel Dragster (TF/D)
Top Alcohol Dragster (TA/D)
Top Fuel Funny Car (TF/FC)
Top Alcohol Funny Car (TA/FC)
Pro Stock (PS)
Pro Modified (Pro Mod)
Pro FWD
Super Comp/Quick Rod
Top Doorslammer
Tidligere dragracing
A/FX (Factory Experimental)
Altered
Top Gas
Modified
Competition
Gas
Super Stock
Offroad
Baja Bug
Dune buggy
Rallycross
Autocross
Trophy truck
Group T4
Truggy
Side by Side (UTV)
Oppslagsverk/autoritetsdataStore Danske Encyklopædi · Encyclopædia Britannica · Encyclopædia Universalis · VIAF · GND · LCCN · BNF · BNF (data) · NDL
Portal: Formel 1
Hentet fra «https://no.wikipedia.org/w/index.php?title=Formel_1&oldid=25023731»
Kategori: Formel 1Skjulte kategorier: Artikler med offisielle lenker fra WikidataArtikler med autoritetsdatalenker fra Wikidata
 Denne siden ble sist redigert 15. mar. 2025 kl. 05:13.
Innholdet er tilgjengelig under Creative Commons-lisensen Navngivelse-DelPåSammeVilkår, men ytterligere betingelser kan gjelde. Se bruksvilkårene for detaljer.
Personvern
Om Wikipedia
Forbehold
Atferdsnorm
Utviklere
Statistikk
Erklæring om informasjonskapsler
Mobilvisning
Søk
Søk
Vis/skjul innholdsfortegnelsen
Formel 1
112 språk
Nytt emne